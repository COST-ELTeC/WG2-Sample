<?xml version="1.0" encoding="UTF-8"?>
<samples n="HU16343">
<sample><p n="HU163431327">- Nos hát indulunk? sürgeté Pöske.</p>
<p n="HU163431328">- Több intézkedést kell tennem. Mielőtt a poroszlókat elbocsátom, Váray Lajosnak kell távozni.</p>
<p n="HU163431329">- Helyes!</p>
<p n="HU163431330">- Az a garázda huszár sem maradhat.</p>
<p n="HU163431331">- Annál jobb.</p>
<p n="HU163431332">- Aztán be kell várni kocsimat, amely atyámért ment. Nem fogja tehát rosz néven venni, ha megkérem, hogy zárkózzék el a szobába, mig én mindent elvégzek.</p>
<p n="HU163431333">- Szivesen! egyezett bele Pöske s a szobába ment, hova Jenő elkiséré.</p>
<p n="HU163431334">Pöske egyedül érezvén magát, felkaczagott:</p>
<p n="HU163431335">- Ebbe ugyan belefáradtam, de nem is kicsinység ám kisasszonyt játszani, még pedig oly jól, hogy az urfiak belénk szerelmesedjenek.</p>
<p n="HU163431336">Jenő rettenetes gondolkozóba esett; mily közönséges lélek, otromba modor, s durva beszéd! e győzelemnél aligha nem lett volna előnyösebb a veszteség. Ha helyzetünk csakugyan annyira kétségbeejtő, mint atyám lefesté, vajjon nem volna-e czélszerübb egy golyóval véget vetni a dolognak? pah! meghalni az én koromban, igényeimmel és szerencsémmel csakugyan nevet­séges volna. Elveszem biz én, aztán nagy a világ, akár soh’ se találkozzunk többé az életben.</p>
<p n="HU163431337">Elmélkedésében a vitéz zavarta meg, ki kegyetlen hamis hangon énekelte:</p>
<p n="HU163431338">»A huszárnak megtiltani nem lehet</p>
<p n="HU163431339">Hogy ne szóljon, hogy ne égjen, ha szeret.«</p>
<p n="HU163431340">Jenő boszankodva elfordult az érkezőtől, s fogai közt mormogá:</p>
<p n="HU163431341">- Ez is olyan akasztófa czimere!</p>
<p n="HU163431342">- Ej ha! szólitá meg a huszár, tán szégyenli ismeretségünket, hogy hátat fordit, pedig szen­tebb­­nek kéne lenni, mint amit a földön vagy a pinczében kötnek, mert ez ott fenn a mennyország szomszédságában jött létre.</p>
<p n="HU163431343">- Hallja-e, kend garázda ficzkó!</p>
<p n="HU163431344">- Micsoda? botránkozott meg a huszár e merészségen, három szóban, három gorombaságot egy lélegzetre? ‘kend, garázda és ficzkó’, na hiszen garázdául ugy megkendezem, hogy még csak nem is ficzkó, de valóságos lőre lesz az urból. Ezzel kezdett neki gyürkőzni.</p>
<p n="HU163431345">Jenő a készülődést látva, eszenélkül hátrál, e szókkal:</p>
<p n="HU163431346">- Na, na! azt hiszi, elfelejtettem a multat?</p>
<p n="HU163431347">- Dehogy hiszem, felelte a huszár, nem is azért akarom megrázni, hogy emlékezetébe hozzam, hanem hogy emberséget tanuljon, s fenyegető kifejezéssel kezdett feléje közeledni.</p>
<p n="HU163431348">Jenő egy bohócz nevetséges aprósaival hátrált.</p>
<p n="HU163431349">Pöske, Bálint biztatására odarohant, s a huszár elé állva, esdett:</p>
<p n="HU163431350">- Vitéz ur! kérem.</p>
<p n="HU163431351">A huszár büszkén figyelmezteté Jenőt:</p>
<p n="HU163431352">- Hallotta az ur, hogy szólit meg az, akinek nevelése van?</p>
<p n="HU163431353">Jenő lelkén e gondolat czikázott át:</p>
<p n="HU163431354">- Szép nevelés biz ezé, akár a darócz is megilletné.</p>
<p n="HU163431355">- Az én kedvemért, kérte Pöske a huszárt, ne bántsa őt.</p>
<p n="HU163431356">- Ejnye, sajnálkozott a huszár, be restellem, hogy a kisasszony ilyen semmiháziért kér, na de nem tagadhatom meg, még ha amolyanabbat kérne is, mert az őrvezető azt mondja: a huszár legyen gavallér. Egyebet nem parancsol szépséges kisasszony? ezt kérdve, felgyürt öltönyét lehuzogatja, s nyugalmas állást véve, folytatja; pedig szerettem volna egy kicsit ráteriteni a vizes pokróczot. Kisasszony! vallja meg igazán, szereti őt?</p>
</sample>
<sample><p n="HU163431704">Jenő gépszerün kezet nyujtott, mondván:</p>
<p n="HU163431705">- Mi élet-halál harczot viseltünk, ön a győztes, s én kénytelen vagyok a béke-feltételeket el­fogadni.</p>
<p n="HU163431706">- A miknek első fejezete, esett a társalgásba Lóri, hogy mint jó rokonhoz illik, vonzalom és szeretet legyen köztünk.</p>
<p n="HU163431707">- És ön kedves urambátyám, fordult Lajos Cserfayhoz.</p>
<p n="HU163431708">- Nem vagyok bátyja, nem akarok az lenni, heveskedett az öreg ur, én e házasságot nem isme­rem el.</p>
<p n="HU163431709">- Pedig az szentül s örökre meg van kötve.</p>
<p n="HU163431710">- Csalás, árulás, szöktetés! van még törvény!</p>
<p n="HU163431711">- A mely minket védeni fog.</p>
<p n="HU163431712">- Hát elhagyott ég és föld? sóhajtott Cserfay, mi lesz belőlünk, dörmögé utána maga elé; gyám­számadásaim, a bukás, a szégyen... ezt akartam elkerülni.</p>
<p n="HU163431713">- Ami a gyámszámadásokat illeti, azok bevégezvék; mi elintézetteknek tekintjük, mondá Lajos, hitelesen kiállitott okmányt nyujtván át. Im a fölmentés.</p>
<p n="HU163431714">- Oh ti jó, nagylelkü gyermekeim; szólt az öreg Cserfay föléledve, vegyétek áldásomat.</p>
<p n="HU163431715">- Értik most örömemet a harangszó hallatára? kérdi Bálint a két Cserfaytól.</p>
<p n="HU163431716">- Siketültél volna meg tőle! jegyzé meg Jenő félig boszus, félig tréfás kifejezéssel.</p>
<p n="HU163431717">- Hát aztán? mond Bálint vállvonitva, az esküvő azért mégis csak megtörtént volna.</p>
<p n="HU163431718">Akármint vesszük a dolgot, az öreg Cserfayt még is csak a János világhirü orvosa gyógyitotta meg, mert mióta Lajos a feloldozást kezeibe letette, könnyedén lábaira állt, arcza minden fanyarságát elvesztette, s sziszegés nélkül vegyült a násznép közé.</p>
<p n="HU163431719">A huszárnak valami nem ment a fejébe, oda is fordult Lajoshoz felvilágositásért:</p>
<p n="HU163431720">- Igaz, hogy az esketésnél tanuja voltam, köszönöm a kitüntetést, de most azért még is csak számon kérem: miért mondta, hogy huszárpajtásom?</p>
<p n="HU163431721">- Mert szabadságolt állományu százados vagyok.</p>
<p n="HU163431722">A huszár állásba helyezkedve, katonailag tisztelgett e szókkal:</p>
<p n="HU163431723">- Értem kapitány uram!</p>
<p n="HU163431724">- Jövődről én fogok gondoskodni.</p>
<p n="HU163431725">- Engedelmet kérek, én már csak huszár maradok.</p>
<p n="HU163431726">- Ahol előmeneteledre utat nyitunk.</p>
<p n="HU163431727">- De ők, szakitá meg Lóri a vitézek beszélgetését, kik annyi önmegtagadással, oly feláldozó lemondással segitettek boldogságunkhoz, hol vannak ők?</p>
<p n="HU163431728">Ekkor jött Veron, Pöske és Bandi, megrakodva tele tálakkal és öblös kancsókkal a vendégeket kinálgatni. Lajost és Lórit örömmel üdvözlék.</p>
<p n="HU163431729">- Legtöbbet, mindent nektek köszönhetünk, nyilvánitá Lóri meleg kézszoritással.</p>
<p n="HU163431730">- Minthogy pedig ma Bálint gazda tartja ki lakodalmukat, szólt Lajos, illő, hogy e gyer­me­ke­kéről meg mi gondoskodjunk. Bandi, Pöske! magunkkal viszünk, s többé vissza sem tértek, mert Pöskének menyasszonyi hozományul jól felszerelt házat s egész telket adok. Reméllem, Bálint gazda és Veron anyjuk nem hagyják el gyermekeiket.</p>
<p n="HU163431731">Bálint sok hajlandóságot mutatva a meghivás elfogadására, nejéhez fordult e kérdéssel:</p>
<p n="HU163431732">- Mit gondolsz anyjok?</p>
</sample>
<sample><p n="HU16343671">- Mert derék, munkás, erkölcsös lány, kiáltott bele Bálint gazda.</p>
<p n="HU16343672">- Hej! sóhajtott Pöske, de mikor még egy borjas tehenet sem birok a házhoz hozni.</p>
<p n="HU16343673">- Minek is? dörmögé az öreg, hogy elvigye a végrehajtó?</p>
<p n="HU16343674">- Ne fesse keed a falra az ördögöt, figyelmeztette Veron.</p>
<p n="HU16343675">- Festhetjük már az üres istállóba.</p>
<p n="HU16343676">- Oda nem festeni, de bekötni szeretném annak a jó pejkónak a helyére.</p>
<p n="HU16343677">Az öreg gazda fejcsóválva szólt:</p>
<p n="HU16343678">- Anyjokom! még is csak nagy bolondok vagyunk.</p>
<p n="HU16343679">- Isten bocsáss, de hogy mondhat keed magáról olyat?</p>
<p n="HU16343680">- Miért is töprenkedünk itt oly dolgokon, amin segiteni nem rajtunk áll, mikor örömre kellene készülődnünk.</p>
<p n="HU16343681">- Igaz, összegyül az atyafiság; aztán elkendőzzük azokat a gyerekeket. Nézze csak keed, milyen boldogan szerelmeskednek.</p>
<p n="HU16343682">- Pedig nincs most arra idő, mond jóakarólag Bálint. Pöske! lódulsz a konyhára, s láss hozzá, hogy megembereld a vendégeket.</p>
<p n="HU16343683">- Jaj, jaj, jaj apjok! Ily napon nincs köszönet a lányok főztében, mindent elsóznak. Magamról tudom. Majd utána járok én, jer Pöske. És együtt a házba siettek.</p>
<p n="HU16343684">Bandi megindulással néz utánok, s felsóhajt:</p>
<p n="HU16343685">- Ugy szeretem, mint a szemem fényét.</p>
<p n="HU16343686">- Szeretheted is azt szógám, mond az apja, mert mellette ember lesz belőled. Az én anyókom is ép oly szegény, szorgalmas lány volt, s öreg béres koromban megszerettem; szent és igaz, hogy áldott uraságom nagyon megsegitett, mikor házasságra léptünk, de még is csak az ő munkájának s takarékosságának köszönhettem vagyonkámat, amin hogy most nincs isten áldása, nem az ő hibája, hanem a mostoha időket nem ismerő végrehajtóké.</p>
<p n="HU16343687">- Hej azok a jégrehajtók!</p>
<p n="HU16343688">- Ugyse, jól mondod, igazán jégrehajtják az embert, aztán ott hagyják mezitláb.</p>
<p n="HU16343689">- Ni, ni, kiált fel Bandi, tán itt is jön egy olyan kuvik?</p>
<p n="HU16343690">- Ma egy se mutassa magát. Nem felejtem el nekik, hogy a minap, mikor azt a jó fuvart kap­tam, amelyből az egész hátralék kitelt volna, az indulás pillanatában a kocsi elől kifogták lovaimat. A kereskedő ajánlkozott, hogy a kialkudott bérből rögtön lefizeti a követelést, de azt mondták, nekik foglalni kell, s pénzt nem szabad elfogadniok. Elvitték tehát lovaimat, s a jó fuvar kárba ment. A városba mentem az adóhivatalhoz, eltöltöttem két napot, s hazatértem egy lóval, az is a rosszabbik volt. Igy megy hátrafelé a gazdaság.</p>
<p n="HU16343691">- Meg, tiszteletes uram azt mondja, az ország dolga is.</p>
<p n="HU16343692">- Na, de van érte szabadság, jegyzé meg keserüséggel Bálint.</p>
<p n="HU16343693">- Igaz a, kiáltott fel Bandi, Kudri Pált is elfogták a multkor mint izgatót, mert a népet rá­beszélte, hogy ne arra szavazzanak, kit a főispán meg a szolgabiró akar; Gyenge Pétert pedig becsukták, mert tengerije közé dohányt dugványozott. Vasas Ferkó is megérdemelte, amit kapott, a város kellő közepén részeg fővel elkurjantani magát?! rá is lőtt a katonaőr ugy, hogy félóra alatt belehalt.</p>
</sample>
<sample><p n="HU16343653">- Hát nem is addig, szólt bele Veron asszony, ki kezeit csipőjére téve, férje előtt megállt, mig a fináncz bele nem üti az orrát.</p>
<p n="HU16343654">- Ugy se asszony, igazad van, mond keserün fölnevetve Erős Bálint gazda. Furcsa állapot az a szabadság, soha sem tudom mim és mennyim van? annyit vesznek el belőle, amennyit nekik tetszik, a tulajdonost meg sem hallgatják; fiamnak élete a magáé, de elviszik katonának s agyon lövik másért. Termésemet megüti a hő, elperzseli a fagy, kipusztitja a bogár, még az elvetett magot sem kapom vissza, hát elviszik adóba ökreimet, jószágomat, mert mi elpusz­tulhatunk ezrével, de azon urak becsülete ott fenn csorbát nem szenvedhet ám azért, mert ugy bántak az ország vagyonával, mintha Csáky szalmája volna. Na de megvan a szabadság, választhatunk követet, ha bizonyos órára a föld alól kiteremtettük a hátralékot, de annak hija ne legyen, mert ha öt forintért harmadnapra tiz annyi értékü vagyonommal hajtják is be azt a hátrálékot, már nincs szavam azon követ megválasztásához, akinek legkisebb gondja is na­gyobb, mint megtartani azt, a mit igért. Szép, szép az a szabadság, meg jó is, de nagyon furcsa. A farkasok felfalhatnak, a zsiványok agyonverhetnek, ha nem birok fegyvertartási engedélyért fizetni, pedig az állam nem oly bolond ám, hogy abból a sok adóból a mi bizton­ságunkra ele­gendőt forditson. Anyjok! sugnék valamit, gyanusan körül nézve folytatja: Azt hallottam, mai napság a falaknak is fülei vannak, nem szeretnék hazaárulás bünébe esni, azért csak sugom neked, hogy jobb szerettem azt a szolgaságot, mikor annak az áldott Váray uraságnak öreg bérese voltam, mint azt a szabadságot, mikor annyi jött-ment apró zsarnoknak vagyok a szol­gája, pedig akkor nem volt házam, meg telkem, de nem is huzták ám le a bőrömet. Na de azt mondják, a szabadság drága kincs. Elég is lesz már.</p>
<p n="HU16343655">- Ez a szabadság?</p>
<p n="HU16343656">- Üsse meg a kő! ezért se nagy kár volna, mig ily szemfényvesztőn s drágán mérik, de most a dohányról szóltam. Ezzel a vágottat zacskóba gyűrte, a csomagokat pedig összeszedve Veron kötényébe nyomkodta, azon utasitással, hogy jól eldugja, mert, ugy mond, a kormány vizslái ki találják szagolni, s aztán Bügözdi komám szivességének ugy meg találom adni az árát, hogy egész életemben sirva fognék rágyujtani.</p>
<p n="HU16343657">- Ne féljen keed, eldugom én ugy, hogy meg nem találja ha belevakul se.</p>
<p n="HU16343658">- Bizony csunya dolog, hogy a magyar embert alattomosságra kényszeriték, de mikor átkozott rosszat, méreg drágán adnak.</p>
<p n="HU16343659">A kuthoz vigan dalolva ment egy sugár termetü helyes lány; haja két fonadékban csaknem sarkáig ért; arczbőre, mintha légmentes helyen a nap sugaraitól óva lett volna, oly fehér. A két csebret letette, s énekszó mellett erőteljes karokkal megragadta a kutostort, s kezdte a vedert fölfelé huzni. Gyors ugrásokkal termett oda egy fürge legény s e szókkal:</p>
</sample>
<sample><p n="HU16343579">Szerena berohant, kezében nagy fazekat hozva kérdé:</p>
<p n="HU16343580">- Hol van az a nevelt orvos? utasitás szerint felényire lefőtt a viz, és egyetlen cseppet el nem hibáztam.</p>
<p n="HU16343581">Nyomban János követte, mindenik kezében az üveget magasan feltartva szólt:</p>
<p n="HU16343582">- Bemenet balra, kijövet jobbra, előlről is, hátulról is tizenöt, ez az; ime pedig az ötödik osz­tályból az egyetlen üveg. Hol van a tudós ur?</p>
<p n="HU16343583">Végre a konyhalány toppant be lélegzet nélkül, s alig birta kifuldokolni:</p>
<p n="HU16343584">- Itt az érvágó!</p>
<p n="HU16343585">Cserfay füleit befogva, fejét rázta, s torkaszakadtából kiáltott:</p>
<p n="HU16343586">- Az a sehonnai gyámleányomat elrabolta!</p>
<p n="HU16343587">- Istentelen vén ember! szörnyüködött Szerena, oly fiatal lányt? hisz kapott volna ő magához illőt is. Mire szörnyű sirásba tört ki, tán nem annyira Lóri utáni fájdalmában, mint azon gon­dolatra: miért nem ő a szerencsés?</p>
<p n="HU16343588">János és a konyhalány Szerena példáját követve, borzasztó orditásba törtek ki.</p>
<p n="HU16343589">- Ne óbégass csőcselék! kiáltott Cserfay.</p>
<p n="HU16343590">Erre még éktelenebb lőn a macskazene.</p>
<p n="HU16343591">Cserfay türelemvesztett izgatottsággal könyvet, csengetyüt, pipát, s ami csak kezébe akadt, ugy vagdosta cselédeihez, hogy azok megrémülve iszonyu kiabálás közt egymást taszigálták ki az ajtón, mely mütét után az öreg ur kimerülten roskadt karszékébe.</p>
<p n="HU16343592">Pillanatnyi szünet után sóbálványnyá vált fiához fordult e szókkal:</p>
<p n="HU16343593">- Azonnal kiáltsd vissza Jánost, mit ez gépszerün teljesitett.</p>
<p n="HU16343594">János fejét vállai közé huzva tért vissza, s félénken tekintett körül, azon várakozásban, hogy vajjon most mi fog fejéhez repülni.</p>
<p n="HU16343595">- Ostobák vagytok! kezdte Cserfay, nem volt annyi eszetek, hogy fölfedeztétek volna benne a csaló haramiát.</p>
<p n="HU16343596">- Haramia?! csodálkozott János.</p>
<p n="HU16343597">- Én beteg voltam, minden érzékemet, látásomat, eszemet elfoglalta a nagy fájdalom, de ti ostobák?</p>
<p n="HU16343598">- Mi ostobák azt tettük, a mit parancsoltak.</p>
<p n="HU16343599">- Mondd a kocsisnak, hogy ki ne fogjon, te is készülj, fiammal üldözni fogjátok. Utól kell érnetek.</p>
<p n="HU16343600">- Mindenesetre, erősité meg János, mialatt fejét aggodalmasan csóválva dörmögte: ki hitte volna, hogy haramia? s e közben távozott a kellő intézkedéseket megtenni.</p>
<p n="HU16343601">E rövid idő közt atya és fiu felhasználta ügyeik megbeszélésére. Mindenekelőtt ujra forróan összeölelkeztek, röviden elmondták egymásnak éleményeiket és fájdalmaikat, amikben utolsó együttlétök óta részesültek; rátértek zilált vagyoni viszonyaikra, terveikre, s minden csak oda ment ki, hogy Jenőnek okvetlen el kell venni Lórit, azután történjék, ami akar.</p>
<p n="HU16343602">- Kedves atyám! kérdte Jenő, szép-e az a Lóri?</p>
<p n="HU16343603">- Elküldtem arczképét.</p>
<p n="HU16343604">- Nem kaptam.</p>
<p n="HU16343605">- Bizonyosan azt is elsikkasztotta az a szörnyeteg, mert cselédeim mind az ő fizetett kémei voltak. Na de mondhatom: szép, mivelt, eszes és élénk.</p>
<p n="HU16343606">- Ugy hát keresésére fel! s jaj a vakmerő csábitónak.</p>
<p n="HU16343607">Alig ejté ki Jenő e szókat, midőn János tetőtől-talpig fegyverben megjelent; oldalán kard, vállán puska s övében pisztoly volt.</p>
</sample></samples>