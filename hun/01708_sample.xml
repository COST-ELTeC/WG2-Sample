<?xml version="1.0" encoding="UTF-8"?>
<samples n="HU01708">
<sample><p n="HU017081831">Mint később orvos barátom elbeszélé, következőleg végződött e történetke, melynek leirására vállalkoztam.</p>
<p n="HU017081832">Az ifju Faddi kopogtatott be az orvoshoz, halavány arczáról lehullott az ifjuságnak virága. A külsőleg még mindig csinos urfi nagyon hasonlitott a koldushoz, csak azt nem lehetett tudni, minő alamizsnát kiván.</p>
<p n="HU017081833">- Engem keres ön? - Kérdi az orvos; mert az egykori világfi nem kereste föl a szegény orvosnövendéket.</p>
<p n="HU017081834">- Önt keresem, - mondja félhangon, - ha volna ideje velem vesződni, - fontos közlendőm lenne.</p>
<p n="HU017081835">- Foglaljon helyet, - mondám - gyujtson szivarra. S odanyujtám a szerény fajta dohány­gyüredéket.</p>
<p n="HU017081836">- Nem érek én már egy pipadohányt, - ne pazarolja rám.</p>
<p n="HU017081837">- Nagyon bölcselkedve kezd ön beszélni, - nem fiatalemberek közé való hang ez, - gondolja ön, hogy családjának legigazabb barátjánál van; tehát némileg itthon.</p>
<p n="HU017081838">- Ha tudná, minő hitvány ember vagyok, nem kinálna székkel; hanem kilökne az ajtón.</p>
<p n="HU017081839">- Ön valóban tul őszinte, - s ha tán könyvekből tanulja ön e különös őszinteségét, figyelmez­tetem, hogy Diogenes csak mások irányában volt goromba, - magáról nem beszélt ily keményen, mint ön.</p>
<p n="HU017081840">- Diogenes régen élt, - s akik a mai korban némileg hasonlitanak hozzá, - udvariasabban mondanak igazat.</p>
<p n="HU017081841">- Mit mondtak önnek?</p>
<p n="HU017081842">- Elszenvedhető dolgokat, hogy szeleburdi vagyok, - hogy öltönyöm zsebeire készakarva lyukat varratok, hogy könnyebben kipotyoghasson a pénz, - és szándékosan ugy járok, hogy utánam a gazemberek szedhessék össze.</p>
<p n="HU017081843">- Ön ezért megharagudott?</p>
<p n="HU017081844">- Mosolyogtam, mintha csiklandoztak volna; mert, uram, a költésnek is van kéje, pénzért csuszni‑mászni láttam az embert, - s ha megtörténhetnék, hogy az ember az állatnak alakját magára kaphatná, néhány forintért napszámban, akadna, ki talyigás lónak is beállna.</p>
<p n="HU017081845">- Nem megvetendő élettapasztalat, - talán orvosság lenne ez az undor.</p>
<p n="HU017081846">- Mondám, hogy csiklandozott a költésnek kéje, s ha még valaha meggyógyulhatnék, más fogott ki rajtam.</p>
<p n="HU017081847">- Bizony lekötelezne ön, ha nekem is megmondaná, - mondám tréfálózva, - mert orvos létemre hasznát vehetnem egy vagy más lelki gyógyitásban.</p>
<p n="HU017081848">- Elmondom, - mondja az ifju lassanként otthoniasabban, - hanem előbb emlékeztetem önt, hogy ugy‑e kimondhatatlan haszontalan ficzkó voltam. Ne tagadja ön, ha ezzel dicsekednem lehetne, ön nem tagadhatná meg a bizonyitványt.</p>
<p n="HU017081849">- Tegyük, - mintha igent mondtam volna.</p>
<p n="HU017081850">- Anyám bedugott a hivatalba, - ott voltam, mint több más urfi, kik helyett szegények dolgoz­nak, s a kiadott szakma valamiképpen elkészül. Ezen helyettesek azonban ügyes ficzkók, - eszünkhöz mérik a munkát, hogy szerfölött okosat ne csináljanak, - részint, hogy ezáltal tulajdon értéküket ne fogyasszák, részint pedig, hogy el lehessen hinni, hogy olyasmit magunk is meg tudnánk erőlködéssel csinálni. Legközelebb áthelyeztek más osztályba, az elnök szigoru ember, s mint hallám, az urfiakat munkára szoktatják, vagy tisztességesen megsugják, hogy menjenek láb alól. Rám került a sor, - az elnök egy kényes tárgyat helyezett asztalomra, megmagyarázta, hogy minő segédeszközökkel élhetek; mert a tárgy egészen a régi viszonyokra vonatkozik. Szorultságomban munkához fogtam, s először életemben gondolkozni kezdék. Álló hétig nem szaladhattam sugó után. Az elnök folyvást nyakamon ült, a részleteket előmutattam, melyek aprónkint halomra gyültek, s a hétnek végével összeszerkeszthettem az egészet. A keresztülolvasott regényekből rámragadott irálygyakorlatnak maradékából türhető levet önték az egészre, s az elnök a porzó alól mindjárt kivette kezemből a munkát. Most remegtem először életemben. Hires valék hidegvérüségemről a kártya mellett, - a százakat megnyertem vagy elvesztettem fütyülés közben, s ellenfelemet megöltem nyugalommal.</p>
</sample>
<sample><p n="HU017081865">- Uram! - pattan föl az ifju a pamlagról, - ne koczkázzék ön a kecsegtetéssel. - Ösmerem a pénz­kölcsönzőket, sok dolgom volt velük, - azok a gazemberek, nem vesződnek a psichologiá­val, hogy egy jól szavalt igéretet a lelki becsületesség jótállásaképpen fogadjanak el. Az uzsorások megmérik a bizonyitékot, s amennyit az ér, annyit kölcsönöznek. Ne kecsegtessen ön, mondja ön inkább, hogy apám meglő; mert nevét meggyaláztam. Nem iszonyodom, uram, a lakolástul. Örömest bezárom hitvány életmultamnak kapuját, - legalább bebizonyitottam, hogy valahol meg mertem állni.</p>
<p n="HU017081866">- Anyjára nem gondol ön?</p>
<p n="HU017081867">- Mindketten méltán lakolunk.</p>
<p n="HU017081868">- Anyjának lakoltatását nem bizta a sors önre. Az anyai hiuság mámor, mely akármily oktalan, mindig oda czéloz, hogy az elkényeztetett gyermek magasabbra emelkedjék, mint a szülők. Ezt az adósságot nem pénzzel fizetik ki, barátom, - s ezt még bizonyosabban köteles ön kifizetni, mint a becsületbeli adósságot.</p>
<p n="HU017081869">- Megadom magamat.</p>
<p n="HU017081870">- Előbb a bátorságról beszélt ön, s nem kétlem, hogy azt mondta, amit érzett. Ne vesztegesse ön az időt, rögtön utazzék el, menjen atyjához, s a legőszintébben mondja el ön állapotát. Ne beszélje ön szinpadi nyelven, - bizton mondom, hogy az öreg az ön szavait hallani, s arczán látni fogja, - s az öreg örömestebb hisz önnek, ha gyarlóságát megvallja, mintha reményeivel dicsekednék. A rágalom azért bukik meg, mert másról mondják; a bevallott hibát elitélni nehéz, mert az is biró, ki magát bevádolni meri. Még egyszer mondom, - menjen ön atyjához, fogja meg a munkában megkeményedett kezeket, s mondja az öregnek: az anyai kéz gyönge volt a fiugyermeket vezetni, - ha az apai kezek még egyszer megtámasztják, többé nem fog ön elesni.</p>
<p n="HU017081871">- Ha nekem most ezt az én fiam mondaná? - Kiált föl az ifju kinos vergődésben.</p>
<p n="HU017081872">- Még bizonyosabban mondhatja el ön apjának. Ne feledje ön, amit mondok, - minden ember­nek van egy kedves nótája, melyért az utolsó garasát is kiszórja. Az apához menjen ön először, - beszéljen ön férfias komolysággal, - a többi magától következik.</p>
<p n="HU017081873">Nyakamba borult a fiu, - szenvedélyesen megölelt, kezemet hatalmasan megrázta, és szó nélkül távozott el tőlem.</p>
<p n="HU017081874">Alig egy órával később egy öregasszony jött hozzám, beteghez hivott egy zugutczába.</p>
<p n="HU017081875">Nyomban követtem az asszonyt, ő elöl ment, én hátul, Agyam tele volt az előbbi jelenetnek behatásával, - néha felsóhajtottam; mert én sem valék kőből s megsajnáltam a gazdag Faddit, hogy polgártársai között bár a legirigylettebb, pénzén nem kapott boldogságot az életben. Beszélgettem magamban, hogy a megelégedésnek más föltételei is vannak, - s hogy a gazdagság a józan észen kezdődik, mely a vágyaknak határait ösmeri, s nem rohan az ároknak, ha ki nem mérte, hogy testének ruganyossága megfelelhet az árok szélességének.</p>
</sample>
<sample><p n="HU01708756">- Ne veszekedjetek! Szól közbe az a névtelen, sovány, száraz ember, ki éppen szemközt ült velem, s tisztán láttam, hogy a könyökével mindkettőt meglökte.</p>
<p n="HU01708757">Erre mindkettő hangosabb lett, s azt hiszem, hogy a könyökkel való érintés inkább a veszekedésre biztatta őket. Nem irom le a czivakodást, - Faddi érzékenyen gunyolódott, a fűszeres dölyfösebb lett, kivált a száraz embernek másodszor, harmadszor, sőt negyedszer való könyökérintésére, - mi a két embert fokozatosan fölgyujtotta, s ebből már bizonyosan kitaláltam, hogy a sovány ingerelte őket.</p>
<p n="HU01708758">- Mindig vagyok olyan ember, mint te, - mondja a fűszeres, - és kikapván oldalzsebéből tárczáját, kevélyen mondja: Ne! nálam is van tiz darab ezeres.</p>
<p n="HU01708759">- Nálam ugyan nincsen, - mondja Faddi, - hanem mindjárt megmutatom, hogy itt is van annyi emberségem. Te, bankófaló, - kiált a száraz emberre, adj ide tiz darab ezerest.</p>
<p n="HU01708760">- Nem hoztam magammal pénzt.</p>
<p n="HU01708761">- Fél bolond, - azt sem tudod, hol áll a pénzed, - jer, találok én neked! - Mondja Faddi, székét félretolván, s a mellette ülőnek lábaszárát egy kézzel, a csizmáját más kézzel lerántván, - a csizmából az asztalra rázott harmincz darab ezerest. - No, most már van pénzed, - adsz‑e emberségre tizezer forintot?</p>
<p n="HU01708762">- Adok, adok, - ne, - csak ne veszekedjetek! Mondja a sovány ember ujra fölhuzván a csizmát, s husz darab ezerest visszadugván csizmája szárába.</p>
<p n="HU01708763">Ekkor közbeszóltam (ezt már lakóm mondja,) emlékszik ön azon sovány emberre? Kérdésemre részletesen leirta az embert az orrahegyéig, - ott volt punctumnak egy lencse. - Ez a lencsés tehát az én nagybátyám volt, de miként került e társaságba, hol drága borokat ittak?</p>
<p n="HU01708764">A mérnök folytatta az elbeszélést. Faddin volt a sor, s a fűszerestől azt kérdi:</p>
<p n="HU01708765">- Már most én is érek itt helyben annyit, mint te, - elhiszed‑e?</p>
<p n="HU01708766">- Hát aztán?</p>
<p n="HU01708767">- Aztán azt kérdem, - hogy áll‑e még a szó, hogy Rózsa lányod az én fiamnak felesége lesz?</p>
<p n="HU01708768">- Most bort iszunk! Mondja a fűszeres meghökkenve.</p>
<p n="HU01708769">- Aki bort iszik, igazat beszél, barátom, - mondja Faddi majdnem józan komolysággal, - ne add lányodat üres fejü filkónak, - hadd pazarolja el a maga részét, Rózsát pedig add okos ember­nek; mert az a kislány megérdemli, hogy hozzá illő embernek add, - rekomendálok egyet, azt, akit a lány ugy is szeret.</p>
<p n="HU01708770">Én elhalványultam, a fűszeres még inkább.</p>
<p n="HU01708771">- Kit szeret az én lányom?</p>
<p n="HU01708772">- Ezt a derék, becsületes uri embert! Mondja Faddi rám mutatva.</p>
<p n="HU01708773">A mit a fűszeres vöröset megivott, egy csöppig az arczába szaladt, - látta rajtam, hogy Faddi uramat nem hazudtolom meg.</p>
</sample>
<sample><p n="HU017081973">- Jól élek, öcsém, - mondja különös vidámsággal, - megtanitottál okosan élni.</p>
<p n="HU017081974">- Megijedt, urambátyám, - s ijedtében hust eszik, hogy a természettől kicsaljon vagy husz esztendőt, - s kiszámitotta, hogy a kamatokban majd másról lenyuzza a tartásnak diját.</p>
<p n="HU017081975">- Goromba ficzkó vagy, öcsém, - igy tiszteled te nagybátyádat.</p>
<p n="HU017081976">- Ne rágalmazzon, - azt nem mondtam, hogy tisztelem! Köszönje, hogy goromba vagyok, az igazat megmondom, s elegendőképpen megijesztettem, hogy vénségére mégis rendesen eszik.</p>
<p n="HU017081977">- Nem tagadom, öcsém, - tőled sokat tanultam, - vigyorog a prédaéhes vadállat, - eszeddel milliókat tudnék keresni.</p>
<p n="HU017081978">- Nem mondaná el, mit mindent tanult tőlem?... mondom csömörlettel; mert hogy az ifju Faddit ő halászta el, azon nem kételkedtem, s e perczben nagy kedvem kerekedett a megátalkodott gonosszal ölre kapni.</p>
<p n="HU017081979">- Semmit sem mondok, öcsém, - elbiznád magadat, pedig fiatalembert nem tanácsos elkapatni.</p>
<p n="HU017081980">- Akkor azt mondja meg, urambátyám, mi kergette hozzám? mert ok nélkül nem jött.</p>
<p n="HU017081981">- Látogatóba jöttem, - hallottam, hogy hirtelen fölkaptak, - hát meg akartam mondani, hogy örülök.</p>
<p n="HU017081982">- Azt nem mondja, hogy hirtelen gazdagodjam meg, s aztán hirtelen egyem egy maroknyi mérget, s vagyonomat hagyjam magának?</p>
<p n="HU017081983">- Bomlik az eszed öcsém, - mikor leszel te gazdag ember? - ha csak gazdagon nem házasodol.</p>
<p n="HU017081984">- Házasodom; de nem gazdagon.</p>
<p n="HU017081985">- Megházasodol?... kérdi rám meresztve szemeit.</p>
<p n="HU017081986">- Igen, - megházasodom, - igy előre lemondhat a gondolatról, hogy valaha örökösöm legyen, - sőt magának is tanácslom, házasodjék, - annyira‑mennyire emberi alakot kapott, vegyen el valami gazdagot.</p>
<p n="HU017081987">- Ezen tanácsért semmit sem kérsz előre, mint a gyógyitásért?</p>
<p n="HU017081988">- Ezt ingyen adom; hanem ha megint beteg lesz, megkettőztetem látogatásaimnak diját, - arra készen lehet.</p>
<p n="HU017081989">- Majd akkor, - kedves öcsém, - előbb kiheverem drága látogatásaidat.</p>
<p n="HU017081990">- Jobb lenne ugy‑e a Császárfürdőben ingyen meleg vizet inni. Vallja meg, hány akót ivott meg?</p>
<p n="HU017081991">- Nem iszom, - legföllebb megfürdöm, - most is kijárok.</p>
<p n="HU017081992">- Még hirt kap a fürdő, s az emberek azt hiszik, hogy bátyám ott hizott meg, - hogy rohannak oda a soványak!</p>
<p n="HU017081993">- Láttam ott Faddit, tavaly lehetett két mázsás, most aligha nyom kilenczven fontot.</p>
<p n="HU017081994">- Az meg nem hizik a Császárfürdőtől.</p>
<p n="HU017081995">- Nem?... mondja oly figyelemgerjesztő kiváncsisággal, hogy kabátomat is megkapta, mintha ki akarná belőlem rázni az okot, melynek alapján állitani mertem.</p>
<p n="HU017081996">- Nem! válaszolám nyugodt meggyőződést jelezve, - valamint azt is várva, hogy mire szaglász?</p>
<p n="HU017081997">- Persze, - mesterséged, hát tudhatod, hogy mikor esik ki bőréből.</p>
<p n="HU017081998">- Attól függ, hogy valaki ezen bőrben megkapaszkodik és huzza, mindjárt készen van Faddi uram földi számadásával.</p>
</sample>
<sample><p n="HU017081266">- Kedves uramatyám, - mondá a mérnök ipához közeledve, - ajándékozzon meg bizalmával, miben szolgálhatok?</p>
<p n="HU017081267">- Mondtam már, hogy ész kell, - az urtól hallottam, hogy az ész nem fél, - de minthogy én most nagyon félek, azt kell hinnem, hogy az én eszem elment. Az ur elvette lányomat, hitelezzen nekem kölcsönbe észt, arra van szükségem.</p>
<p n="HU017081268">- Ne ily keserün, uramatyám, - vigasztalja a mérnök, - ön itthon van, vejének szent kötelessége önt kitelhetőleg védelmezni.</p>
<p n="HU017081269">- Csendesen beszéljünk, - meg ne hallja a felesége. Vesz ön erkélyes házat a feleségének?</p>
<p n="HU017081270">- Nem vehetek, uramatyám, - mert nincsen annyi pénzem, hogy mostanában vegyek.</p>
<p n="HU017081271">- Hátha a felesége nem hagyna önnek békét, s minden áron azt kivánná, hogy vegyen egyet: mit csinálna akkor?</p>
<p n="HU017081272">- Eszére adnám, hogy nem vehetek. Bolond gombát senki kedvéért sem eszem, még feleségeméért sem, pedig nagyon szeretem.</p>
<p n="HU017081273">- Én ettem bolond gombát, hallja az ur, s feleségemnek kedvéért pénz nélkül vettem házat.</p>
<p n="HU017081274">- El fogja ön adni, - addig van.</p>
<p n="HU017081275">- Nem addig van. Én kereskedő vagyok, részben hitellel dolgozom, s ha időre nem fizetek, vége hitelemnek. A ház a nyakamon van, s egy akasztófáravaló észrevette zavaromat, nálam letett pénzét szinte sürgeti, ha nem fizetek, csőddel fenyeget.</p>
<p n="HU017081276">- Szabad közbeszólnom? Kérdem a fűszerest egész hiedelemmel.</p>
<p n="HU017081277">- Hogyne?... az ur is észszel kereskedik, - van az urnak nekem való esze?</p>
<p n="HU017081278">- Van! - Mondám oly határozottan, hogy a fűszeres egyszerre kijózanodott, könyüi kicsor­dultak, s kettőnk kezét hevesen megszoritá. Ebből gyanitám, hogy előbb a nagy elkeseredés zavarta meg. Még egyszer ismételem, hogy “van”, s arra kértem, hogy maradjon veszteg egy óráig, egy óra mulva visszajövök, s a házat megvetetem Faddival.</p>
<p n="HU017081279">- Jaj, annak is bolond felesége van! Nyöszörög a fűszeres.</p>
<p n="HU017081280">- Ha esze volna, - nem merném igérni az urnak, hogy segithetek. Talán hallotta az ur a hirét a homeopathiának.</p>
<p n="HU017081281">- Igen, - abban a hideglelést hidegleléssel gyógyitják.</p>
<p n="HU017081282">- A kötözni való bolondságot még nagyobb bolondsággal. - Magyarázám neki. - Várjon az ur, egy óra alatt meghozom az orvosságot, - ha nem, doboltassa ki az ur, hogy az idei jogászoknak első eminense a legnagyobb csacsi.</p>
<p n="HU017081283">Ott hagytam az uj atyafiakat, rohantam Faddiékhoz, - egyenesen föl az emeletbe. - Bekopog­tattam az asszonyhoz, az udvarias bókot szabály szerint megcsináltam, félkesztyüs kezeit magasra emelem, hogy ezen poziczióban Coriolan Jupiterre esküdhetnék, megcsókolám a keserü mandulaszappanszagu kezet, s baraczklekváros édesen mondám ki a legujmódibb czimezést:</p>
<p n="HU017081284">- Drága nagysád!</p>
<p n="HU017081285">Ez olyan nagy szó volt akkor, mint most a nagy politikában az első ágyulövés. Európának minden börzéje elájul a hangra, a pénzkupecz elejti a credit actiát, az kitöri a nyakát, és oly haszontalan papirka lesz, hogy sárkányfaroknak kötözhetik föl a gyerekek. Hála istennek a Honderü kitalálta ezt a nagy szót, - a fiskálisné asszonyt nem szólitották már a novellában ténsasszonynak, - a novellahősök kimondák, hogy a szépség királyné a lebujban is. - A nagysád-szót az irók oly olcsóra szabták, mint a krumpliczukrot.</p>
</sample></samples>