<?xml version="1.0" encoding="UTF-8"?>
<samples n="CS0019">
<sample><p n="CS001955">Odejel jsem utvrzen v dobrém a maje již hezký základ k budoucímu blahobytu.</p>
<p n="CS001956">Práci jsem tam obdržel ve veliké dílně, kde se denně sta klobouků rozličných zhotovovalo a do skladů rozesílalo . Plat byl dobrý a i ostatní věci nebyly tam zlé. Přidržuje se zásad, jimž v Praze a ve Vídni jsem věren byl, zachoval jsem si za dva a půl roku, co jsem v Paříži meškal, tři sta zlatých, tak že odcházeje odtud a domů se navracuje nesl jsem s tím, co jsem dříve měl, přes osm set zlatých, hezká to úspora za půl sedma roku, co jsem byl tovaryšem.</p>
<p n="CS001957">Že jsem v Paříži jenom 2 1/2 roku pobyl, ač dobře se mi vedlo, byla ta okolnosť, že vše co řemesla našeho se tkne, dobře znám i že mám již dostatečnou jistinu základní, kterou bych řemeslo ve vlasti své, kam neodolatelná touha mě poháněla, řádně provozovati mohl.</p>
<p n="CS001958">Všickni domácí těšili se velice na příchod můj a já zase na shledání s nimi, neb dlouho jsme se již nebyli viděli.</p>
<p n="CS001959">V Praze, u mistra V... , u něhož jsem se vyučil, umínil jsem si, že se stavím, bych hodného tohoto muže, jemuž mnoho děkuji za dobré vedení a za moudrou přísnosť, zase spatřil a mladšího bratra svého, jenž u něho se též právě klouboučnictví učil, navštívil.</p>
<p n="CS001960">Když totiž rodiče moji i bratr můj viděli, že dobře se mi při tom řemesle daří, měli mladšího bratra mého k tomu, aby i on kloboučnictví se věnoval. Bratr poslechl a odebral se do učení do Prahy, k hodnému mistru V...</p>
<p n="CS001961">Cestu z Paříže do vlasti nastoupil jsem z jara 1846 a konal ji přes jižní Německo většinou pěšky. Shlédl jsem mnohá pěkná a průmyslová města a požitek cesty té, ač dosti byla obtížna a unavující, nevymizí mi tak snadno z paměti. Konečně přišel jsem do Prahy a vyhledal mistra V...</p>
<p n="CS001962">Vřele byl jsem od něho přijat jako dobrý známý a přítel; pak spěchám do dílny k bratrovi, s nímž bylo shledání velmi tklivé, poněvadž dávno jsme se neviděli. Ukončiv nutné obřady a rozmluvy prvního setkání se, byl jsem od mistra jeho závodem prováděn.</p>
<p n="CS001963">Mnohé věci viděl jsem zlepšeny, lecos bylo pokročileji, důmyslněji prováděno nežli dříve, když já tam pracoval. Radoval jsem se upřímně z pokroků páně mistrových.</p>
<p n="CS001964">Když přišli jsme do skladiště, řekl mi mistr, že mi nemůže něco zamlčeti strany mého bratra, jenž se u něho učí.</p>
<p n="CS001965">„Veliký rozdíl jest,“ pravil, mezi vámi a bratrem vaším. Když mě požádal otec váš, bych bratra vašeho Václava do učení přijal, učinil jsem to s radostí domnívaje se, že zase tak hodného učně obdržím, jako vy jste byl; však chyba lávky! Bratr váš není mnoho pracovit, práci nekoná svědomitě, neposlouchá s radostí; ba velmi často, poručenomu-li něco, co mu není právě po chuti, lze vzdor a vztek čísti na jeho tváři. Po vaší upřímnosti, přívětivosti v obcování a oddanosti není při něm ani památky. Šetrnosť a touha po dalším sebevzdělání jsou mu vlastnosti zcela neznámé. Zkrátka – on jest sice vaším bratrem, ale dobrých vlastností vašich nemá; za to má však mnohé chyby, jichž vystříci se, byv napomenut, nikterakž po dobrém nechce. Dostane-li někdy někde nějaký krejcar, nehledí si za něj koupiti něco potřebného, zašetřiti si ho k užitečným věcem, nýbrž utratí jej malicherně, promlsá; – ba spozoroval jsem i jeho zálibu v tabáku a lihovinách.</p>
</sample>
<sample><p n="CS0019125">Zavrzala-li kde hudba a jenom trochu se mu to dalo dělati, hleděl se dostaviti; tančil o všecko pryč, až byl všecek mokrý, šaty na sobě prachem a potem až měl na polo zničené. Útrata jeho při takových příležitostech bývala velika, skoro vždycky se zadlužil; a poněvadž musil pak dloužky upláceti, vytloukal stále klín klínem a často i v nemalých rozpacích se nalézal, když maje platiti, peněz neměl.</p>
<p n="CS0019126">Takové okamžiky jsou asi velmi trpky, když majíce platiti nemáme čím a hrozí se nám žalobou.</p>
<p n="CS0019127">Když se přece někdy za čas mu podařilo, že dostal od mistra v neděli týdenní mzdu celou – že neměl nic napřed – hýřil v neděli, a zbylo-li mu co, hýřil i v pondělí, tak že když přišel v úterý ráno do práce, byl čistý jako sklo – neměl totiž ani krejcaru – a mimo to byl unaven na těle a mrzutý v duši. Jest to zajisté něco zvláštního, že nezřízené takové radovánky a požitky, jimž-li člověk přes míru se oddá, neobčerstvují, nečiní veselým, ale naopak velmi zarmucují. Po krátké radosti následuje obyčejně dlouhá žalosť a jest s podivením, že přece stále na světě jest dosti lidí, kteří ničeho nedbajíce jen stůj co stůj do víru jejich se vrhají sami sobě záhubu připravujíce.</p>
<p n="CS0019128">Tak uplynula tři léta, která v Linci strávil. Po třech létech zomrzelo se mu tam, vytrhl tam odtud a odebral se do Štýrského Hradce. Úsporu z Lince nenesl si žádnou, do Hradce dostal se bídně většinou po mistřích i jinde žebraje. Tam dostal práci a žil obvyklým svým spůsobem.</p>
<p n="CS0019129">Pracoval tam několik let, ale nezachoval zase ničeho – tovaryšení se mu však za ten čas již velmi zomrzelo, říkal, že se dře jinému bez vlastního prospěchu, že z toho nic nemá, toužil mistrem se státi a pro sebe začíti. Však jednalo se nyní o to, kterak to chytiti, aby potřebných peněz k tomu získal. Co po otci zdědil – otec byl zatím zemřel – bylo velmi málo, to nikterakž nedostačovalo. I umínil si, že požádá sestry, aby mu do začátku své podíly půjčily, mě též o zapůjčení několika set prosil.</p>
<p n="CS0019130">Však kterak jsme mu měli půjčiti, znajíce ho jako člověka nepořádného, jenž krejcaru neudrží?</p>
<p n="CS0019131">Věděli jsme jistě, že kdybychom mu půjčili, že to špatným hospodářstvím pozbyde a nám nezbyde nic jiného, než pěkně se s tím spokojiti.</p>
<p n="CS0019132">Nepůjčili jsme mu tedy nic. On pak velice rozmrzen, zvláště na mne, odešel do Plzně, aby tam zase tovaryšil, což mu bylo sice velmi protivné, ale jiného mu nezbývalo.</p>
</sample>
<sample><p n="CS0019218">Za týden vezl otec Frantíka k mistrovi, aby se řádně vyučil. Odcházeje důrazně ho napomínal, aby držel se Boha a hleděl otci radosť působiti.</p>
<p n="CS0019219">Frantík vše svatě přislíbil.</p>
<p n="CS0019220">A plnil slovo; vyučil se výborně řemeslu, prázdného času používal ku čtení dobrých knih a ku opakování toho, čemu se byl ve škole naučil; tak že odešel od mistra jsa řádným člověkem mnohoslibným. Jeho duch i srdce bylo zušlechtěno a v dobrém utvrzeno, když do světa na zkušenou odcházel. Pracoval jako tovaryš na rozličných místech a řídil se všudy příkladem mistrovým, šetřil peněz k účelům vznešeným, aby nastřádal si, by mohl samostatně začíti, ničeho neutrácel marně, kupoval si užitečné knihy, z nichž čerpal poučení živnostníku potřebné. Rodičové se z něho radovali; sestry těšily se, že jim bude podporou, a ne marně.</p>
<p n="CS0019221">Utrácení peněz kouřením, vytloukáním tančíren a plesů bylo mu neznámo.</p>
<p n="CS0019222">Pracoval, aby domohl se bytu spokojeného, nemrhal kratochvílemi drahý čas, jenž dobře použit jest vlastně penězi. Hru o peníze nenáviděl a nikdy se k ní nedal svésti. Když ho soudruzi sváděli, aby přišel do hry, říkával jim často básničku Čelakovského, jíž se od svého mistra naučil:</p>
<p n="CS0019223">Nápojův opojných se střežil, poněvadž zvláště mladým lidem jsou velmi škodlivy, rozněcujíce mysl jejich ku činům neslušným, přispívajíce takto ku zkáze mládeže.</p>
<p n="CS0019224">Čtyři léta tovaryšil a ušetřil si za ten čas tolik, že přidav k tomu skrovnou pomoc, kterou od otce obdržel, mohl letos řemeslo samostatně začíti.</p>
<p n="CS0019225">Začal v městě S..., jsa řádným a poctivým požívá důvěry obecenstva, tak že firma jeho čím dále tím více zkvétá. Otec, matka i sestry se z úspěchův Frantíkových radují, dobří lidé přejí mu štěstí, poněvadž jest hodný, poctivý a tichý. –</p>
<p n="CS0019226">Mladý čtenáři, řiď i ty se příkladem mistrovým a Frantíkovým, libuj si v práci užitečné, kterou vlasti a lidstvu prospěješ; buď střídmým, poctivým, tichým a skromným, bys líbil se Bohu i lidem. Važ si času, neboť: „čas jsou peníze,“ nikdy jím nemrhej. Střež se hříchu, jenž se k tobě blíží sice v rouše hezkém, ale trest v zápětí přivodí.</p>
<p n="CS0019226">V té příčině vždy buď pamětliv básničky našeho Boleslava Jablonského:</p>
</sample>
<sample><p n="CS0019113">2.</p>
<p n="CS0019114">(Čelakovský.)</p>
<p n="CS0019115">„Ale, pane mistře,“ ptal se otec Frantíkův, „jak dopadlo to s bratrem vaším, to jste nám ještě nesdělil a rádi bychom to slyšeli; prosím vás, neobtěžujte si nám to pověděti .“</p>
<p n="CS0019116">„I povím vám,“ odvětí smutně mistr a zamyslí se na chvíli, „povím vám, co se z něho stalo, vylíčím vám i jeho osudy, abyste viděli, že hlavně každý sám je svého štěstí strůjcem, aby tím snáze syn váš vystřehl se zlého a přidržel se dobrého.</p>
<p n="CS0019117">Bratr Václav obdržev tklivé psaní od otce, které by bylo skálu dojalo, neodložil chyb svých. Mistr potom často si písemně do něho stěžoval, otec, matka i já jsme ho důrazně napomínali, ale vše nebylo nic platno. Mistr stal se konečně s ním již tak omrzelým, že ho chtěl z učení propustiti a jen na veliké prosby naše a přátel našich podržel ho až do vyučení. –</p>
<p n="CS0019118">U mistra déle zůstati nemohl, šel tedy do světa, aby prácí si vyhledal a svět zkusil. Zašel do Lince, kdež práci dostal.</p>
<p n="CS0019119">Obdržel místo dobré, ale nebylo mu mnoho platno, poněvadž nedovedl využitkovati výhod poskytovaných ku svému prospěchu.</p>
<p n="CS0019120">Pracoval, dřel se, ale nerozumným jsa a nerozum svůj nahlédnouti nechtěje, lopotil se marně.</p>
<p n="CS0019121">Co z týdenní mzdy mu po zapravení nutných výloh zbylo, to pohltila marná vydání na pivo, na tabák, do tančíren a plesů, na výlety a do karet a kůželek, tak že stále pracoval – jak se říká – z ruky do huby. Úspora jeho záležela nejvýše z několika krejcarů, které náhodou v kapse jeho uvázly.</p>
<p n="CS0019122">Bez tabáku a doutníků nemohl se obejíti, raději byl bez jídla, než aby se byl kouření vzdal, tak náruživě byl kouření oddán. Pivo a lihoviny musily též často býti, dokud byl nějaký krejcar v kapse. Nastala-li neděle nebo byl den sváteční, tu nemohl nikdy odpoledne zůstati doma, aby si něco četl nebo šel na procházku, neodolatelná touha, která ze zvyku povstala, táhla ho do karbanu a ke kůželkám.</p>
<p n="CS0019123">Chtěl-li někdy přece zůstati doma, hlavně proto, že žádných peněz neměl, přišli pro něho jeho kamarádi, jichž měl stále hojně, a vytáhli ho s sebou.</p>
<p n="CS0019124">Nemohli ho postrádati pro jeho výborný vtip, pro jeho rozmanité žerty, kterými je bavil. Ale nemaje peněz vypůjčil si je od někoho, vzal si plat od mistra napřed nebo zůstal v hospodě, kam obyčejně chodil a kde znám byl, dlužen.</p>
<p n="CS0019125">Zavrzala-li kde hudba a jenom trochu se mu to dalo dělati, hleděl se dostaviti; tančil o všecko pryč, až byl všecek mokrý, šaty na sobě prachem a potem až měl na polo zničené. Útrata jeho při takových příležitostech bývala velika, skoro vždycky se zadlužil; a poněvadž musil pak dloužky upláceti, vytloukal stále klín klínem a často i v nemalých rozpacích se nalézal, když maje platiti, peněz neměl.</p>
</sample>
<sample><p n="CS0019141">Před ženou, která moc chytra nebyla, dovedl vždycky vše ukrýti a jí vymluviti. Co on po jarmarcích jezdil a utrácel, doma se též nešetřilo, poněvadž jeho žena neměla smyslu pro hospodárné, jednoduché vedení domácnosti.</p>
<p n="CS0019142">O živnostenském účetnictví neměl Václav ani ponětí, poněvadž duševní práce ho nikdy netěšila. Ničeho skoro pořádně si nezaznamenávaje, neměl při průmyslu a obchodu svém žádného přehledu, nemohl nikdy předsevzati inventuru, kterou by se o stavu skutečném jmění svého přesvědčil. U něho se jenom kupovalo, prodávalo, z peněz utržených bralo, ale nic nezaznamenávalo, nepočítalo.</p>
<p n="CS0019143">„Kdož by se ještě počítáním soužil, co obchod vynese ročně, co měsíčně, co se spotřebuje v domácnosti ročně, měsíčně, týhodně, kdož by se o takové tretky staral, kobyla má větší hlavu, ta ať se o to stará,“ byla hrdinská řeč Václavova.</p>
<p n="CS0019144">Napomínati ho jsem nikterakž nesměl, poněvadž byl moc veliký pán, jenž si nedal nic říci, jenž dobré rady nesnesl. V hospodě frázemi rozličnými o politice jenom házel „on byl nejlepší diplomat, nejlepší politik, nejlepší vojevůdce, on by nejlépe obec dovedl spravovati,“ tak mluvil.</p>
<p n="CS0019145">Všemu jinému a cizímu rozuměl dle řečí svých frázovitých lépe nežli jiní, „já bych to takhle zařídil a musilo by to jinak jíti,“ zavznívalo často hospodou, ale své věci, svou domácnosť nedovedl si zaříditi, aby nebrala zkázu.</p>
<p n="CS0019146">On byl nejlepším vlastencem, kde jednalo se o křik, o chloubu, ale nic to nestálo; perné však lopotivé práci, kterou mohl dle síly své vlasti prospívati, se vyhýbal.</p>
<p n="CS0019147">Bezděky přichází mi zde na mysl básnička našeho Františka Ladislava Čelakovského, jejž velmi rád čítám, která tepe takovou chloubu marnou a duševní lenosť:</p>
<p n="CS0019148">Takový byl náš Václav; mluviti uměl výborně, ale zvelebiti si průmysl a obchod a udržeti ho v pořádku, toho nedovedl.</p>
<p n="CS0019149">Vedle tohoto nepořádku vyvinovala se u nich nádhera veliká, u řemeslníka skoro nevídaná. Všedního dne chodila jeho manželka jako jiné řemeslnice o velikých svátcích Páně. Šat drahý nový se koupil a vzat byl hned pro všední den, obnošený se rozdával. Obuvi též veliké množství u nich padlo – skoro nic nedávalo se spravovati, jako u velikých pánův.</p>
<p n="CS0019150">Žena Václavova měla stále jednu i dvě děvečky, ač nemajíc dětí mohla sama vše v domácnosti obstarati a udělati, ale byla pyšna, myslila, že jí není třeba pracovati, a pak i líná, neb nechtěla pracovati.</p>
<p n="CS0019151">Málo starajíc se sama o domácnosť přenechávala vše děvečkám, které dbaly o sebe, ale ne o ni; sama přistrojivši se, četla nejvíce bídné románky, kterých mohla dostati. Poněvadž nikdo služkám na prsty nekoukal, nepřetrhly se v práci a majíce skoro všecko svěřené kradly vše, co se dalo.</p>
</sample></samples>