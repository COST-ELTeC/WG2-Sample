<?xml version="1.0" encoding="UTF-8"?>
<samples n="CS0020">
<sample><p n="CS002018">Kapitán vzal dalekohled a dívaje se v naznačenou stranu, brzy spatřil místo, kde paprsky dechové do značné výše vystupovaly.</p>
<p n="CS002019">„Má pravdu!" pravil kapitán k prvnímu kormidelníkovi, jemuž Jakub Horms říkali. „Z hocha bude dobrý námořník, tak učenlivého a horlivého mladého plavce jsem dosud neseznal. Při nejbližší příležitosti budu ho jmenovati druhým kormidelníkem a vaším zástupcem. Kde pak jste se s ním seznámil?"</p>
<p n="CS002020">„V Praze při plaveckém závodění roku loňského," odpověděl tázaný. „Obdržel první cenu, a proto jsem se s ním spřátelil. Svěřil se mi, že by rád podíval se na moře a požádal mne, bych mu opatřil místo na některé velrybářské lodi. Vyhověl jsem jeho žádosti a doporučil jsem ho na loď vaši. Mám za to, že český plavec stal se úplně hodným mého doporučení a že zasluhuje vyznamenání, jímž ho chcete překvapiti."</p>
<p n="CS002021">Jan David, o němž právě byla řeč, byl mladý pražský rybář a plavec. Znal Vltavu v Praze a v nejbližším okolí jako svou halenu a věděl, kde je řečiště její hlubší nebo mělčejší, kde je bahnité, písčité nebo kamenité. Nikdo neznal tak dobře místa, kde jednotlivé druhy ryb se zdržují jako on, a proto nachytal kdykoli ryb, kterých si kdo přál. Avšak jako uměl obratně zacházeti veslem a rybářskými nástroji, zrovna tak dovedně uměl stříleti a nikdy se cíle nechybil. Zkušenosti v oboru tom nabyl v lesích šumavských, jsa po delší čas návštěvou u strýce, jenž byl lesním u knížete Švarcenberka.</p>
<p n="CS002022">Lovení ryb v malé řece a prohánění se po vodě v malé lodici znechutilo se našemu plavci, jehož mysl lnula k dobrodružnému životu. Seznámiv se s Hormsem, přijel do Hamburku a přijal službu na velrybářské lodi Albatrosu.</p>
<p n="CS002023">Kapitán dal nyní znamení, loď se zastavila a s ní spuštěny byly rychle tři lodice. Plavci je osadili a již uháněli tam, kde velryba byla spatřena. „Albatros" zatím pomalu plula za nimi.</p>
<p n="CS002024">Ze tří lodie první byla na místě ona, kterouž řídil český plavec David. Horms seděl na ní v předu, maje v ruce harpunu, uvázanou na laně, jež bylo ovinuto okolo hřídele.</p>
<p n="CS002025">„Zvolna, hoši, zvolna!" napomínal Horms.</p>
<p n="CS002026">„Velryba má tenké uši a mohla by se nám dáti v harc (na útěk)."</p>
<p n="CS002027">Nastalo hrobové ticho. Veslaři opatrně veslovali, by nepůsobili šumotu. David obratně zarejdoval a lodice se blížila se strany k velrybě, kteráž vysoko stříkajíc, zvučným „huf-f-f" svou přítomnosť ohlašovala.</p>
<p n="CS002028">Již byli u mořského velikána, jehož hlava a hřbet jako ostrov z vody vyčnívaly, ani se nehýbajíce. Jon ustavičné hufání a kolmé vystupování paprsku shuštěné páry nasvědčovalo tomu, že jest obluda živa.</p>
</sample>
<sample><p n="CS0020298">„Krvavý vlk," odpověděl David, ukazuje na ránu způsobenou šípem.</p>
<p n="CS0020299">„Krvavý vlk neujde pomstě Čipevejanů!" zvolal Indian, načež pomohl českému lovci složiti mrtvolu dívčinu.</p>
<p n="CS0020300">„Kde se setkal můj bílý bratr s Květinou jezerní a proč ji zavraždil Krvavý vlk?" vyzvídal Čipevejan.</p>
<p n="CS0020301">Několika slovy pověděl David, kterak náčelník Čiglitů Magok odvážel Ataju do severních krajin, kterak s ním prchla a byla pronásledována, kterak Krvavý vlk úkladně ji zastřelil, když jeli podél břehu. Indian projevil nad tím vypravováním své spokojení. Požádal pak českého plavce, by tady očekával jeho návratu, načež rychlými kroky odkvapil.</p>
<p n="CS0020302">Asi za půl hodiny přišla ke břehu tlupa Indianů, majíc v čele statného jinocha ozdobeného odznaky indianského náčelníka, kterýž přistoupiv k mrtvole, upřeně na ni zíral. Mocně dmula se mu prsa, však ani slovem, ba ani vzdychnutím neprojevil bolesti své, které nad zavražděním Květiny jezerní, chlouby celého kmene, byl pociťoval.</p>
<p n="CS0020303">Po několika minutách zavolal jmenem několik Indianův a poručil jim: „Udělejte nosítka!" K ostatním pak pravil: „Ataja musí býti pomstěna!" Tam na oné straně jezera dlí její vrah. Než bude má sestra pochována, přineste skalpy Krvavého vlka a koktavých Psích žeber, aby zdobily hrob její. Orlí oko tak chce!"</p>
<p n="CS0020304">Indiani ihned učinili, co jim bylo poručeno. Jedni nasekali větví, aby z nich zrobili nosítka, druzí se dali na pochod podél jezera.</p>
<p n="CS0020305">Nyní obrátil se náčelník k českému plavci, řka: „Bělolící muž je šlechetný bojovník. Vumamoh mi všecko pověděl. Budiž proto vítán v mém vigvamu!"</p>
<p n="CS0020306">David opakoval náčelníku ještě jednou, kterak se s Indiankou setkal, ji na útěku provázel, a když byla šípem raněna, ji ošetřoval.</p>
<p n="CS0020307">Indiani zhotovivše nositka , položili na ně mrtvolu, načež celý průvod ubíral se do vesnice, jíž dostihli asi za hodinu. Ženy daly se do hlasitého nářku, dávajíce na jevo svou bolesť nad smrtí sestry náčelníkovy.</p>
<p n="CS0020308">Na druhý den konal se pohřeb Květiny jezerní. Mrtvola byla krásně ozdobena a za nářku žen odnesena na osamělý kopec a tam na vysoké lešení položena. Okolo ní byly rozvěšeny skalpy nepřátel, jež byli bojovníci přinesli.</p>
<p n="CS0020309">David zdržel se několik neděl u svých nových přátel, chodě s nimi na lov. Vážili si ho velmi, vidouce, že svou hromovou troubou zabije více zvěře než tři Indiani dohromady. Konečně ale oznámil náčelníkovi, že musí odebrati se k svým rodičům. Indian nabídl se, že ho doprovodí.</p>
<p n="CS0020310">Zásobivše se potravou, ubírali se k nejbližší stanici obchodní. Cesta byla velmi obtížná, avšak šťastně tam dorazili. Náčelník Orlí oko vrátil se zpět ke svým soukmenovcům, český plavec ale odebral se s výpravou obchodní do nejbližšího přístavu v zálivu Hudsonském a odtud na lodi společnosti do Hamburku. V týž den vrátila se do Hamburku velrybářská loď „Albatros". Soudruhové jeho, mezi nimiž kapitán a kormidelník Horms, velmi se divili, když spatřili českého plavce Davida, jehož měli dávno za mrtvého. Kapitán vyplatil mu ochotně podíl, jenž mu z veškerého výtěžku náležel, a vybízel ho, by opět na lodi službu přijal. David poděkoval se kapitánovi, uváděje za důvod, že musí rodiče navštíviti, kteří zajisté jsou o něho u velikých starostech.</p>
</sample>
<sample><p n="CS0020213">V brzku plápolal veselý oheň, hladoví psi dostali svůj podíl a konečně byla pečeně pro oba uprchlíky připravena.</p>
<p n="CS0020214">„Musíme zde přenocovati," pravila Indianka, „psi jsou unaveni a budou zítra po dobrém odpočinku tím lépe běžeti."</p>
<p n="CS0020215">Po těchto slovech počala stavěti sněhovou chýši. Ohraničila rovné, kulaté místo, a vykrajujíc pak nožem velké čtyřhranné kusy sněhu, kladla je obratně na sebe, až se nahoře v klenutí spojily.</p>
<p n="CS0020216">Brzy byla chýše hotova, opatřena vchodem a upravena ku spaní.</p>
<p n="CS0020217">Nyní počala Ataja se stavbou druhé chýše a než nastal večer, byla i s tímto obydlím hotova.</p>
<p n="CS0020218">„Ona chýše jest pro mého přítele," pravila pak, „a tato je pro rudé děvče."</p>
<p n="CS0020219">David uloživ se ve své chýši, divil se její vhodnosti. Příjemné teplo panovalo v prostoru úplně uzavřeném a působilo na něho tak, že brzy usnul.</p>
<p n="CS0020220">Ještě však nebyl ani den, když jej hlas Atajin vzbudil.</p>
<p n="CS0020221">„Jsou zde, Eskymáci jsou zde!" volalo děvče.</p>
<p n="CS0020222">V okamžiku vylezl David z chýše.</p>
<p n="CS0020223">„Kde jsem?" tázal se.</p>
<p n="CS0020224">Ještě bylo tma mezi vrchy, ale zřetelně bylo slyšeti vzdálené práskání bičem.</p>
<p n="CS0020225">„Jsou nám na stopě," pravila Ataja a zavolala na psy.</p>
<p n="CS0020226">Tito byli rychle zapraženi, rovněž rychle hodil David čásť masa ze zabitého soba do saní, ostatní pak rozházel na radu Atajinu po sněhu, by psi pronásledovatelů, sháníce se po mase, uvedeni byli v nepořádek. Nato pustili se dále.</p>
<p n="CS0020227">Psi se byli hojnou potravou a odpočinkem několik hodin trvajícím úplně zotavili a uháněli rychle po zamrzlé půdě. David nabil však pušku svou broky, chtěje Eskymákům jednou pro vždy zahnati chuť k dalšímu pronásledování a učiniti jim je nemožným.</p>
<p n="CS0020228">Eskymáci byli jízdu do propasti šťastně přestáli a vidouce, že byli přelstěni, jali se uprchlíky znovu pronásledovati.</p>
<p n="CS0020229">Sotva že se uprchlíci dostali na konec údolí, objevili se na druhém konci Eskymáci, kteří uzřevše je, pobízeli psy své k největšímu běhu.</p>
<p n="CS0020230">„Zadrž, Atajo!" zvolal David, „zde jest příhodné místo, bych požívače syrového masa od pronásledování odvrátil.</p>
<p n="CS0020231">Saně ihned se zastavily.</p>
<p n="CS0020232">David seskočil do sněhu, třímaje pušku pevně v ruce.</p>
<p n="CS0020233">Eskymáci blížili se za divokého pokřiku a vypukli v jásot, vidouce pronásledované v takové blízkosti, jsouce toho mínění, že se jim přihodila nějaká nehoda. David zdvihal nyní pomalu pušku. Nepřátelé přiblížili se asi na dvě stě krokův a divokou postavu Magokovu bylo lze zřetelně poznati. Namířil na jeho spřežení a spustil.</p>
<p n="CS0020234">Broky, rozstříknuvše se, zasáhly skoro všecky psy, kteří s hrozným štěkotem jeden na druhého se vrhli, zlostně se kousajíce.</p>
<p n="CS0020235">Druhé saně, jež za prvními jely, přišly též do zmatku. Když se z něho vybavily a za uprchlíky se hnaly, vystřelil David, jenž byl zatím nabil svou dvojku, i na ně a způsobil rovněž velikou spoustu mezi psy.</p>
</sample>
<sample><p n="CS0020263">To řka, položil vesla a chopil se pušky.</p>
<p n="CS0020264">Avšak Ataja zavrtěla hlavou a rukou zachytila jeho pušku, tak že český plavec žasna, odložil zbraň a tázavě pohlížel na dívku.</p>
<p n="CS0020265">„Můj bratr chopiž se vesla," zašeptala, „neboť pouze tím můžeme se zachrániti. Hleďme se dostati zase do jezera."</p>
<p n="CS0020266">David uposlechl a vesloval ze všech sil.</p>
<p n="CS0020267">„Krá-krásná kvě-květina Či-čipe-vej-vejanů ne-nepohrdejž slo-slovem Vlk-vlka kr-krvavého?" koktal Indian zlostně.</p>
<p n="CS0020268">Ataja učinila posměšně záporný posuněk a vor uháněl okolo rudého bojovníka. Tento rychle namířil lukem, šíp zafičel vzduchem a indianská dívka pustivši kormidlo, klesla na vor.</p>
<p n="CS0020269">David sáhl nyní po pušce a střelil. V tomtéž okamžiku zmizela postava koktavého Indiana v hustém křoví, avšak koule bezpochyby dosáhla přece cíle svého, neboť ve křoví ozvalo se krátké bolestné vzkřiknutí.</p>
<p n="CS0020270">David jal se nyní družce své pomáhati, vytáhl jí šíp z rány a snažil se, aby zastavil krev, což se mu však dlouho nepodařilo, poraněná vykrvácela mu takřka v rukou. Konečně však přece krev se zastavila.</p>
<p n="CS0020271">Ataja chopila se opět vesla a plavba počala znovu. Silný proud unášel vor a brzy dosáhli druhého jezera. Nežli však do něho vepluli, vyskytla se nová překážka.</p>
<p n="CS0020272">Asi deset Indianů objevilo se u břehu. Ti volali na ně vesměs koktajíce, by přistáli. Když však uprchlíci tím horlivěji veslovali, lítaly k nim šíp za šípem, ale na štěstí jim neuškodily.</p>
<p n="CS0020273">„Tomu musíme učiniti konec," mumlal David rozhořčen a v okamžiku uchopiv svou pušku, vehnal nejdrzejšímu z Indianů kouli do těla. Rudoch ztrativ rovnováhu, spadl do vody.</p>
<p n="CS0020274">Psí žebra byli nemálo poděšeni. Utekše do křoví, stříleli v uctivé vzdálenosti z luků za uprchlíky, aniž koho poranili.</p>
<p n="CS0020275">Český plavec a Indianka dostali se do jezera. Zajeli do prostřed něho, kde bylo několik ostrovů, jichž po dvouhodinné namáhavé plavbě šťastně dosáhli.</p>
<p n="CS0020276">Ataja byla na smrt unavena a nemohla vstáti. David vzav ji do náručí, vynesl ji na ostrov.</p>
<p n="CS0020277">Položiv poraněnou na mechové lože, jal se ohledávati ránu.</p>
<p n="CS0020278">Rána byla nebezpečnější, než se byl z prvu domýšlel. Namáhavé veslování ještě jí dodalo.</p>
<p n="CS0020279">„Se mnou to jde již ku konci," vzdychla Indianka, jež byla ohledání Davidovo se smutným úsměvem sledovala. „Můj bratr jest dobrý, velmi dobrý, a Ataju těší, že jeho život jest zachráněn. Tam na východě bydlí přátelé a příbuzní Atajini i budou bratru mému vše dobré prokazovati. Orlí oko jest velký bojovník a má dobré srdce."</p>
<p n="CS0020280">„Kdo jest Orlí oko?" tázal se David.</p>
<p n="CS0020281">„Můj bratr," dí Indianka. „On miluje svou sestru a obejme jejího ochranitele, když uslyší, že vysvobodil Ataju z rukou Eskymáků."</p>
</sample>
<sample><p n="CS0020289">Ataja radostně usmívala se.</p>
<p n="CS0020290">„Jdu nyní na nivy velikého ducha," šeptala dívka umírajíc, „tam odtud budu hleděti na svého bratra a za něho prositi."</p>
<p n="CS0020291">Hlas jí selhal, prsa ještě několikráte se pohnula, načež duše její tělo opustila.</p>
<p n="CS0020292">Druhého dne pustil se český plavec dále po jezeře. Zdlouha plul vor po tiché, rovné hladině. Mrtvola Indiančina byla položena uprostřed a rákosím přikryta. Těžko mu bylo u srdce, když si vzpomněl, jak toužila indianská dívka po domově, a přece touha její nebyla vyplněna. Vrátí se on šťastně do Čech a do matičky Prahy? Ataja aspoň bude pochována ve svém rodišti, bude také jemu toho popřáno?</p>
<p n="CS0020293">Jsa pohřížen v myšlenkách, ani nepozoroval, že již byl u břehu. Vor narazil, a tím upozornil Davida, že již je u cíle své cesty.</p>
<p n="CS0020294">Na břehu jezera rozkládal se prales. Záležel ze stromův smrkových a topolových, dosahujících v objemu až i 3 metry.</p>
<p n="CS0020295">David uvázav vor, vystoupil na břeh a vyhledal tady místo, kde by mrtvolu položil. Na to šel zpět, zdvihl mrtvé tělo Indiančino a nesl je na břeh.</p>
<p n="CS0020296">„Ataja, květina jezerní, mrtva!" zvolal za jeho zády mladý Indian, jenž se tu náhle byl objevil. „Neusmrtila ji snad bledá tvář?"</p>
<p n="CS0020297">A Indian chopiv se tomahavku, napřahl jej proti českému plavci, volaje v lámané angličině: „Kdo usmrtil chloubu našeho kmene?"</p>
<p n="CS0020298">„Krvavý vlk," odpověděl David, ukazuje na ránu způsobenou šípem.</p>
<p n="CS0020299">„Krvavý vlk neujde pomstě Čipevejanů!" zvolal Indian, načež pomohl českému lovci složiti mrtvolu dívčinu.</p>
<p n="CS0020300">„Kde se setkal můj bílý bratr s Květinou jezerní a proč ji zavraždil Krvavý vlk?" vyzvídal Čipevejan.</p>
<p n="CS0020301">Několika slovy pověděl David, kterak náčelník Čiglitů Magok odvážel Ataju do severních krajin, kterak s ním prchla a byla pronásledována, kterak Krvavý vlk úkladně ji zastřelil, když jeli podél břehu. Indian projevil nad tím vypravováním své spokojení. Požádal pak českého plavce, by tady očekával jeho návratu, načež rychlými kroky odkvapil.</p>
<p n="CS0020302">Asi za půl hodiny přišla ke břehu tlupa Indianů, majíc v čele statného jinocha ozdobeného odznaky indianského náčelníka, kterýž přistoupiv k mrtvole, upřeně na ni zíral. Mocně dmula se mu prsa, však ani slovem, ba ani vzdychnutím neprojevil bolesti své, které nad zavražděním Květiny jezerní, chlouby celého kmene, byl pociťoval.</p>
<p n="CS0020303">Po několika minutách zavolal jmenem několik Indianův a poručil jim: „Udělejte nosítka!" K ostatním pak pravil: „Ataja musí býti pomstěna!" Tam na oné straně jezera dlí její vrah. Než bude má sestra pochována, přineste skalpy Krvavého vlka a koktavých Psích žeber, aby zdobily hrob její. Orlí oko tak chce!"</p>
</sample></samples>