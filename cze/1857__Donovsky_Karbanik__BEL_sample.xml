<?xml version="1.0" encoding="UTF-8"?>
<samples n="CS0003">
<sample><p n="CS000378">„Co se mi zde líbí – inu – abych řekl –všecko, milý rychtáři. Všecko! lidé – políčka, třeba jich mnoho není, těch něco ovocních stromků, jež tu máme, a i toto zbořeniště. Skutečně, rychtáři, i toto zbořeniště. A kdybyste věděl, jakého blaha jsem mezi těmito stěnami došel, uvěřil byste mi, že si té zříceniny vážím nad skvostný palác, a že mi nemožno spřáteliti se s myšlénkou, že tyto hrachoviny budu moci jednou se suchýma očima opustit.“</p>
<p n="CS000379">Podezření Vavřincovo rostlo.</p>
<p n="CS000380">„Soused Šlak zajisté něco vyblebtnul! – můj syn zde byl – oni se domluvili.“ – To byly v tu chvíli jediné jeho myšlénky.</p>
<p n="CS000381">Nahlas ale řekl: „Nepochybně rodinní záležitosti – milostpán promine, že jsem se osmělil –“</p>
<p n="CS000382">„Nebuďte dětina, rychtáři, vždyť já o tom rád mluvím, já bych to zdělil celému světu, kdyby to vědět chtěl. – Ano, uhodl jste – rodinní záležitosti – mé dítě – mé ztracené dítě se mi navrátilo!“ odpověděl Vorovka pln blahosti a chopil při tom Vavřince za obě ruce a srdečně mu jimi potřásl.</p>
<p n="CS000383">Tento sotva se na nohou držel – uleknutím.</p>
<p n="CS000384">„Mé dobré dítě – můj hoch“ – vypravoval vesele Vorovka dále, kteráž slova jako ozvěna Vavřinec po něm zděšeně opakoval.</p>
<p n="CS000385">„Můj Jan – ten šelma bělohlavá!“</p>
<p n="CS000386">S Vavřince sletěla skála! Václav byl černovlasý.</p>
<p n="CS000387">„Inu, přeji tedy milostpánu blažené vyražení, a poníženě ručičku líbám!“</p>
<p n="CS000388">S tím se ubíral ze dveří, aby venku při chladícím větérku smrtelný pot, jenž mu posud na čele stál, si setřel a mumlaje pro sebe: „Fi, jak jsem se lekl! Ten mi dal!“ ubíral se k Vackovi, aby se na to posilnil.</p>
<p n="CS000389">Pod besídkou se rozléhal živý hovor; nová stará vrchnost byla předmětem rozprávky.</p>
<p n="CS000390">Ze všech nejvíc mluvil rychtář Vavřinec; nedaleko něho, brzy tak, brzy jinak po pansku se stavěl pan doktor Václav, kterému se nezdálo zasednout si s tím nevzdělaným lidem za jeden stůl.</p>
<p n="CS000391">„Dej Pánbůh dobrý večer, pantatínkové!“ pozdravil kdosi okolojdoucí do besídky.</p>
<p n="CS000392">„Dejž to Pánbůh – dobrý večer, Homolko!“ odpověděl Vavřinec. „Kam pak ještě tak pozdě?“</p>
<p n="CS000393">„Inu – ku kostelíčku na kopec; včera jsem svou večerní pouť zameškal – však by se to bylo málem dnes zase stalo –“</p>
<p n="CS000394">„Nu zavdejte si, staroušku!“ podával muVavřinec sklenici.</p>
<p n="CS000395">„Zaplať Pánbůh, pantatínku – to není můj zvyk.“</p>
<p n="CS000396">„I co, pivíčko je zdravé! jen si přihněte a notně, je vám přáno!“</p>
<p n="CS000397">„Inu – tedy stálé zdraví! – Tak! zaplať Pánbůh! a dej vám dobrou noc, pantatínku!“</p>
<p n="CS000398">Na to se ubíral dále, utíraje si rukávem ústa a oči, neboť si skutečně dle své možnosti pořádně přihnul.</p>
</sample>
<sample><p n="CS0003552">Vorovka, pozoruje to, přivolal jej k sobě.</p>
<p n="CS0003553">„Otče! ach, otče!“ vzdechl Jan, „co jsem musel slyšeti?“</p>
<p n="CS0003554">„Upokoj se, dítě! Lidé mluví ledacos!“</p>
<p n="CS0003555">Vavřinec ve svém durdění po krátkém, ale prudkém přechodu podloubá, pozastavil se opět, řka:</p>
<p n="CS0003556">„I ovšem, syna mu dejte – on si ho bude vážit, bude jej milovat a jemu dopomáhat; ale tuhle, než věděl, že jeho je, nebral ohledu na bolesti jiných, a jakoby nic odvedl jej na vojnu, snad jen pouze proto, aby tomuto holoubkovi, Bůh ví, z kterého hnízda, nebroukal do holubníka; podívejme se na tu laskavost a starostlivost o cikáně – a vlastní děti vyhazuje z domu i se ženou!“</p>
<p n="CS0003557">V tom přistoupla Vorovková; sprosté urážky, manželovi míněné, padaly i na její srdce, a chtíc jim konec učiniti, pravila:</p>
<p n="CS0003558">„Manžele! v ouplné důvěře, jakéž mi tiché a jisté tvé jednání proti všem těmto nařknutím podává, a žádám tě, @abysi stran tohoto, proto předce vždy milého dítěte se vyjádřil, a podezření, tímto mužem ve všech přítomných zbuzené, se sebe svrhl.“</p>
<p n="CS0003559">„Bude těžko, milá choti, u člověka, jaký se zdá být zdejší rychtář, nalezti víry.“</p>
<p n="CS0003560">„O, prosím, vzácný pane!“ prohodil uštěpačně Vavřinec.</p>
<p n="CS0003561">„Nuže,“ počal Vorovka, Jana při tom k srdci vina, „pravdu dí Vavřinec, Jan není syn můj. Druhý rok po rozloučení se s manželkou – bude vám tento rok v paměti, milý krajane, byl z tehdejších nejhorší, nic se neurodilo, a bídy bylo, kam se člověk hnul – druhý rok tedy na to jsem Jana nalezl před dveřmi svými v koši ležícího. Bylť ještě malé děcko, ale roztomilé již tenkrát. V koši se nenacházelo ničehož než dosti nepatrná cedulička, na níž stálo: že toto dítě Jan pokřtěno jest. Já jej vychoval, doufaje, že vynaloženou o něj péčí nebe smířím, a v skutku jest mi nejen dnešním, drahocenným shledáním, ale i po celý ten čas mé samoty zdárnosti tohoto mého třetího dítěte hojně odměněno. – Nuže, rychtáři, jste se mnou již spokojen?“</p>
<p n="CS0003562">„Inu – inu!“ zafuriantil si tento.</p>
<p n="CS0003563">„A když tomu tak, tedy mi pomůžete i to třetí ze všech dětí, které se posud k nám nehlásí, rozeznati. – Ó, že jsem ztratil onen klenotek – podobizna mé manželky by nám byla lépe pomohla pátrati nežli nejlepší advokát.“</p>
<p n="CS0003564">„Tou mohu já posloužit!“ doložil Václav přikročiv a Vorovkovi ztracený obrázek podávaje.</p>
<p n="CS0003565">„Nebesa – v skutku – mé dítě! to jest ten obraz, který míním – tys jej nalezl?“</p>
<p n="CS0003566">„Nalezl.“</p>
<p n="CS0003567">„O, toť patrně ruka Boží s námi – zde, znáš ten obrázek, Emilie?“</p>
</sample>
<sample><p n="CS0003830">Byl při čtvrté láhvi výborného nápoje, patrno tedy, že pociťoval v žilách prouditi svou starobylou krev, a při nadšení tom nezdálo se mu vmísiti se v přátelský hovor se šlechtici, jichž předkové snad v předsíni některého z Hrodovců čekávali na milostivý rozsudek osudu svého.</p>
<p n="CS0003831">Mladá vdova zdála se být méně upokojitelná nějakou domněnkou o sobě samé a někdo o samotě jako náš kavalír. Pochlebníkům krásné ženy nepoštěstilo se při veškeré jejich snaze více nežli jen povrchní všímavosti od ní si vymoci. Vyslechnuvši všecky, přívětivá ke všem, zdála si žádat buď ještě více, neb pražádných poklon obstupujících ji pánů.</p>
<p n="CS0003832">Pohnula-li se z místa, hnuly se všecky její oběžnice s ní, lichotily, pochlebovaly, obdivovaly a zbožňovaly ji při každém nepatrném slově, při každém hnutí. Tu ten v ní viděl cheruba, onen lilii, třetí jasnější nade všecky hvězdy: neměla dle úsudku kavalírů zuby, ale perle v ústech; neměla ústa, ale rozpuklé poupě růžové; neměla oči, ale hluboká tajuplná jezírka; neměla vlasy, ale hedvábí na hlavě; nebyla zrostu člověčího, byla srnka s krkem labutím, s liliemi místo ruky a těla z alabastru.</p>
<p n="CS0003833">Podivné toto stvoření si ouzkostí stran ozdoby své již nevědělo ani rady, a v nesnázi té sháněla se po hostiteli, by on usoudil, zač se vlastně považovat smí, ne-li za dobře srostlou, příjemné tváře ženu dobrého srdce@?</p>
<p n="CS0003834">Přání její bylo všem, ač nevítaným, přece neodkladným rozkazem, jejž v okamžení vyplnit bylo rytířskou povinností každého.</p>
<p n="CS0003835">Nejméně deset kavalírů spěchalo pro hraběte; dlouhé šosy fraků zdály se v povětří letět, a vyhlížely jako větrem se vznášející společnost strakatých motýlů Celá mračna vytřepaného pudru se jim nad hlavami chumelila.</p>
<p n="CS0003836">Jiných deset běželo pro lenošku, na níž měla mladá vdovička sedíc vyslechnout úsudek hraběte Zenského. Aj, byla to podívaná, vidět je běžet s lenoškou v nezvyklých k takovému konání rukou: Měli co činit, aby seubránili kordům svým, jež pánu nepánu mezi nohy se pletly, div všecko na trávník nepopadalo.</p>
<p n="CS0003837">Hrabě Zenský se brzo dostavil; přistoupil vážně a volně.</p>
<p n="CS0003838">Více si snad sličná vdovička ani nežádala. S přelibým úsměvem jej uvítala, ruku mu k políbení podávajíc.</p>
<p n="CS0003839">To bylo bodnutí k srdci každého! I sám baron z Hrodovce se zvedl se své stolice. Jako k zajásání vztáhl ruku vzhůru; leč zpomenuv si, že má rukavice jeho na dlani díru, nezajásal. Oči maje zalité, mokvavé, zašeptal žalným hlasem, ku kněžně pohlížeje:</p>
<p n="CS0003840">„Ach! už to mám! mám! mám! Jsou zachráněny – dítě mé a skvělé jmeno – jmeno Hrodovců!“</p>
<p n="CS0003841">A nepovšimna si ani nově přinesené mu láhve, zmizel z louky, zacházeje do háje.</p>
</sample>
<sample><p n="CS0003659">Kavalír, spatřiv se na temeně kopce @Lupenického, řekl k sobě samému, že to výborně tak, a vypravil se z kočáru. Stoje na zemi, narovnal se v kříži, načechral si zmuchlané okruží, @rozskročil se hezky do široka a vůkol důmyslně se rozhlížel.</p>
<p n="CS0003660">Byl to muž as čtyřicet let starý, ač vypadal nejméně co padesátník . Ubezpečoval mě hospodský na @Lupenickém kopci, spolehaje se na pravdomluvnost svého děda, jako tento o pravdomluvnosti zase svého děda také nepochyboval – ubezpečoval mě, že ani to bílé ani to červené líčidlo nebylo vstavu zchudlost a sešlost jako z kůže upravené tváře tohoto kavalíra zapříti.</p>
<p n="CS0003661">Byl dlouhé a nad obyčej hubené postavy, která ustavičně jevila náklonnost složiti se po předu ve dví. Na sobě měl šedobarevný dlouhý frak, po předu se stříbrným vyšíváním, jež se však už třepilo a páralo. Pod tímto frakem blyštělo se mu podobné poprsí dlouhé vesty s obrovskými kapsami.</p>
<p n="CS0003662">Dolejšek jeho zvadlého těla vězel pevně ve vybledlých růžové barvy spodkách, dále v hedvábných, uválených punčochách, které kromě několika průparků ještě dosti dobře byly zachované, což se i o střevících říci může, ač posměvační lidé o nich roztrušovali pochybnost, že by byly patřily, jak říkáme, do páru.</p>
<p n="CS0003663">Pod pravou rukou drže po švihácku třírohý klobouk vybledlým prýmkem olemovaný, opřel si druhou ruku udatně o bok, opětuje pánovitým pokývnutím hlavy zdvořilé dobré jitro, jež mu dával ve vratech stojící hospodský – kulatá to, s bílou zástěrou figura, jež zelenou čepičkou kývajíc, celou milou tváří se usmívala.</p>
<p n="CS0003664">Co druh druha každý ve svém způsobu pozdravuje, přehlídniž milý čtenář s námi dějiště tohoto výstupu.</p>
<p n="CS0003665">Od podotknutého pavillonu zahrady velkopřevorské, vybíhající až k samé cestě, sjíždělo se opět s kopce horkem do údolí, jako se tu odtud druhou stranou, tedy ku Praze, sjíždět muselo.</p>
<p n="CS0003666">Celá ta silnice se vlekla toliko po výboku kopce, tak že jednou stranou pouze bylo vidět na prokrojená jeho žebra a složky rozličné v něm půdy, kdež druhou stranou uzřel cestující, kde tomu křoví připouštělo – jako by mu k @nohoum byli položili – celou tu utěšenou krajinu, údolí @Lupenické nazvanou.</p>
<p n="CS0003667">Po straně této sbíhal kopec velmi příkře, tak že starší než tříroční jedle nebo borovice, náhodou tu vyrostlé, vlastním svým tížným sklonem se vyvrátivše, uvadlé do údolí klesaly, a než byl došel kopec @Lupenický nynější úpravy, bylo velmi nebezpečno dlíti při větru a bouři u jeho paty k straně lupenické.</p>
<p n="CS0003668">Jak již podotknuto, stál na temeně tohoto kopce hostinec, tehdáž ouhledná budova, ve způsobu letohrádku stavěná. Hostinec ten potrval po dnes, pouze změnil jméno a zevnějšek svůj.</p>
</sample>
<sample><p n="CS00031036">Konec.</p>
</sample></samples>