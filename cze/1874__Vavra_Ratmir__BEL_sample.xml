<?xml version="1.0" encoding="UTF-8"?>
<samples n="CS0015">
<sample><p n="CS0015257">Znenáhla dojeli i ostatní jezdci a za nimi četné zástupy pěších. Byl to zástup několik set mužů čítající, kteří ihned po příkladu ostatních dle možnosti se rozložili a odhrnuvše sníh ohně rozdělali.</p>
<p n="CS0015258">„Nový ten přírůstek musím hnedle panu Sezimovi oznámiti," mínil známý náš zbrojnoš a spěchal kvapně k ozdobnějšímu stanu v pozadí táboru. „Čím víc pěstí, tím veselejší bude tanec."</p>
<p n="CS0015259">Za nedlouho vystoupil pan Sezima, kastelán vyšehradský, ze stanu svého. Bylo na něm vidět, že v plné zbroji jen na okamžik pohověl zemdleným údům. Přiblíživ se k zástupu nově přišlému tázal se po vůdci.</p>
<p n="CS0015260">V hustý plášť zahalen vystoupil tento z houfu ostatních náčelníků.</p>
<p n="CS0015261">Sezima pohlédnul naň překvapen. „Tys Ratmír!" zvolal, pokročiv k němu blíže.</p>
<p n="CS0015262">„Tomu se divíš, pane Sezimo?" tázal se Ratmír. „Což myslel jsi i ty, že scházeti budu v řadách hajitelů vlasti naší?"</p>
<p n="CS0015263">„Nikoli, Ratmíre, znám tě dobře a vím, že nebyl jsi schopen té zrady, jakou namluvili vévodovi nepřátelé tvoji. Jsem překvapen, žes přišel, an doposud ani slechu nebylo o tobě a praveno již, žes v táboře krále Lothara. Vím, co stalo se ti na Vyšehradě, a jsem přesvědčen, že mnohý byl by, jsa na tvém místě, jinak se odměnil za utrpěné příkoří."</p>
<p n="CS0015264">„I v smrti zůstanu tím Ratmírem, jakým jsem byl ve vyhnanství — věren Soběslavovi, věren vlasti. Přišel jsem v poslední den, chtěje se vyhnouti všem. Nepřicházím k vévodovi, přicházím k obraně vlasti. Leč nemluvme o tom, Sezimo, slova nemají dnes ceny ani váhy, s prvním rozbřeskem slunce vzejde krvavá žeň. Chci být v první řadě, Sezimo! Můj lid je chrabrý, bojechtivý; přicházíme z daleka, nuže dopřej nám té cti, bychom prvními byli v seči. Utvoříme těly svými pevnou, nedobytnou hradbu; za naše životy musí Lothar polovici vojska svého obětovat — druhou polovici ponecháme vašim mečům."</p>
<p n="CS0015265">Upřímně stisknul Sezima pravici Ratmírovu a v hovor zabráni odebrali se do stanu kastelánova.</p>
<p n="CS0015266">„Statný to pán," prohodil krejčí nymburský, „a Bůh mi svědkem, zítra též hlásiti se budu do prvního šiku."</p>
<p n="CS0015267">„My také, my také!" ozývalo se z mnoha stran a válečná píseň hlaholem svým odrážela se od okolních vrchů. —</p>
<p n="CS0015268">Ryk válečný pozdravil probouzející se jitro 18. února 1126. Skrze úžiny horní valili se voje německé do země, nedbajíce sněhu a zásek, které Soběslav všude dal nadělati. První zástup pod velením samého Oty Olomúckého sestoupil kvapně v údolí, hledě raziti cestu hlavnímu vojsku. Ratmír a Sezima však ihned prudkým utkali jej bojem, nechtějíce dopřáti mu času, aby rozvinul své šiky a spojil se s ostatním vojskem ho sledujícím.</p>
</sample>
<sample><p n="CS0015249">„A co že pravil?" tázal se zbrojenec.</p>
<p n="CS0015250">„Král Lothar sám prý je v čele vojsk a velký je počet jeho mužstva. Pak prý je veškeré saské panstvo, několik biskupů, markrabě Albrecht, kterému říkají medvěd, pak hrabě Jindřich Grojský s velkým zástupem zbrojenců. Ota Olomúcký, jehož Bůh ztresci, též najal valný houf žoldnéřů, kterým prý přislíbil, že jim dá Prahu v plen, jakmile ji dobyde. Náš moudrý vévoda poslal k nim včera vyslance své, mezi nimi pana Načerata, Miroslava a Smila, aby poznovu mu pověděli, že dle starého práva a obyčeje jen Čechům přísluší volit si knížete, pročež že nemá císař ani práva ani příčiny obtěžovati nás novými zákony. Čechové, nežli by svolili k novotě takové, že všickni raději zahynou v boji spravedlivém. Nepřestane-li tedy císař té zvůle, ať soudí Bůh mezi námi a nimi. — Císař však spůrně žádal pokoření se, pročež pánové s nepořízením odešli."</p>
<p n="CS0015251">„Za to však zítra Němci s nepořízenou utekou," rozhorlil se krejčí nymburský. „Nám v čele bude vláti prapor sv. Vojtěcha, kterýž upevněn jest na kopí sv. Václava, a nebe nám na přímluvu těchto ochranců země české udělí vítězství. "</p>
<p n="CS0015252">„Hoj, stráže dávají zvěst, že někdo se blíží!" zvolal zbrojenec, sahaje rychle po meči a ihned nastal ruch kol ohňů.</p>
<p n="CS0015253">Od východní strany zavzněl dusot koní a brzy dostihli první jezdci k předním strážím českým.</p>
<p n="CS0015254">„Kdo to?" voláno jim vstříc.</p>
<p n="CS0015255">„Praha a Soběslav!" zněla odpověď. „Branné zástupy z Hradecka přicházejí vlast svou hájit proti cizákům!"</p>
<p n="CS0015256">„Vítejte nám!" voláno ze všech stran, ač mnohá nedůvěřivá ruka nespustila se meče.</p>
<p n="CS0015257">Znenáhla dojeli i ostatní jezdci a za nimi četné zástupy pěších. Byl to zástup několik set mužů čítající, kteří ihned po příkladu ostatních dle možnosti se rozložili a odhrnuvše sníh ohně rozdělali.</p>
<p n="CS0015258">„Nový ten přírůstek musím hnedle panu Sezimovi oznámiti," mínil známý náš zbrojnoš a spěchal kvapně k ozdobnějšímu stanu v pozadí táboru. „Čím víc pěstí, tím veselejší bude tanec."</p>
<p n="CS0015259">Za nedlouho vystoupil pan Sezima, kastelán vyšehradský, ze stanu svého. Bylo na něm vidět, že v plné zbroji jen na okamžik pohověl zemdleným údům. Přiblíživ se k zástupu nově přišlému tázal se po vůdci.</p>
<p n="CS0015260">V hustý plášť zahalen vystoupil tento z houfu ostatních náčelníků.</p>
<p n="CS0015261">Sezima pohlédnul naň překvapen. „Tys Ratmír!" zvolal, pokročiv k němu blíže.</p>
<p n="CS0015262">„Tomu se divíš, pane Sezimo?" tázal se Ratmír. „Což myslel jsi i ty, že scházeti budu v řadách hajitelů vlasti naší?"</p>
<p n="CS0015263">„Nikoli, Ratmíre, znám tě dobře a vím, že nebyl jsi schopen té zrady, jakou namluvili vévodovi nepřátelé tvoji. Jsem překvapen, žes přišel, an doposud ani slechu nebylo o tobě a praveno již, žes v táboře krále Lothara. Vím, co stalo se ti na Vyšehradě, a jsem přesvědčen, že mnohý byl by, jsa na tvém místě, jinak se odměnil za utrpěné příkoří."</p>
</sample>
<sample><p n="CS0015258">„Nový ten přírůstek musím hnedle panu Sezimovi oznámiti," mínil známý náš zbrojnoš a spěchal kvapně k ozdobnějšímu stanu v pozadí táboru. „Čím víc pěstí, tím veselejší bude tanec."</p>
<p n="CS0015259">Za nedlouho vystoupil pan Sezima, kastelán vyšehradský, ze stanu svého. Bylo na něm vidět, že v plné zbroji jen na okamžik pohověl zemdleným údům. Přiblíživ se k zástupu nově přišlému tázal se po vůdci.</p>
<p n="CS0015260">V hustý plášť zahalen vystoupil tento z houfu ostatních náčelníků.</p>
<p n="CS0015261">Sezima pohlédnul naň překvapen. „Tys Ratmír!" zvolal, pokročiv k němu blíže.</p>
<p n="CS0015262">„Tomu se divíš, pane Sezimo?" tázal se Ratmír. „Což myslel jsi i ty, že scházeti budu v řadách hajitelů vlasti naší?"</p>
<p n="CS0015263">„Nikoli, Ratmíre, znám tě dobře a vím, že nebyl jsi schopen té zrady, jakou namluvili vévodovi nepřátelé tvoji. Jsem překvapen, žes přišel, an doposud ani slechu nebylo o tobě a praveno již, žes v táboře krále Lothara. Vím, co stalo se ti na Vyšehradě, a jsem přesvědčen, že mnohý byl by, jsa na tvém místě, jinak se odměnil za utrpěné příkoří."</p>
<p n="CS0015264">„I v smrti zůstanu tím Ratmírem, jakým jsem byl ve vyhnanství — věren Soběslavovi, věren vlasti. Přišel jsem v poslední den, chtěje se vyhnouti všem. Nepřicházím k vévodovi, přicházím k obraně vlasti. Leč nemluvme o tom, Sezimo, slova nemají dnes ceny ani váhy, s prvním rozbřeskem slunce vzejde krvavá žeň. Chci být v první řadě, Sezimo! Můj lid je chrabrý, bojechtivý; přicházíme z daleka, nuže dopřej nám té cti, bychom prvními byli v seči. Utvoříme těly svými pevnou, nedobytnou hradbu; za naše životy musí Lothar polovici vojska svého obětovat — druhou polovici ponecháme vašim mečům."</p>
<p n="CS0015265">Upřímně stisknul Sezima pravici Ratmírovu a v hovor zabráni odebrali se do stanu kastelánova.</p>
<p n="CS0015266">„Statný to pán," prohodil krejčí nymburský, „a Bůh mi svědkem, zítra též hlásiti se budu do prvního šiku."</p>
<p n="CS0015267">„My také, my také!" ozývalo se z mnoha stran a válečná píseň hlaholem svým odrážela se od okolních vrchů. —</p>
<p n="CS0015268">Ryk válečný pozdravil probouzející se jitro 18. února 1126. Skrze úžiny horní valili se voje německé do země, nedbajíce sněhu a zásek, které Soběslav všude dal nadělati. První zástup pod velením samého Oty Olomúckého sestoupil kvapně v údolí, hledě raziti cestu hlavnímu vojsku. Ratmír a Sezima však ihned prudkým utkali jej bojem, nechtějíce dopřáti mu času, aby rozvinul své šiky a spojil se s ostatním vojskem ho sledujícím.</p>
<p n="CS0015269">Krutá byla seč; prudce udeřil Ota na bojovníky české, tito však stáli co skála a sesíleni pomocnými sbory obklíčili Otu se všech stran. Zoufale hájil se kníže olomúcký; kde boj nejvíce zuřil, tam on mečem svým dráhu si proklestil. Konečně prudce srazil se s Ratmírem.</p>
</sample>
<sample><p n="CS001573">„Brány Vyšehradu a cestu k trůnu?" promluvil temně Ota, takřka jen k sobě. „To-li tvé působení, dovedu je ještě zmařit."</p>
<p n="CS001574">„Přišel bys pozdě, kníže, Soběslav dlí v této chvíli u lože Vladislavova."</p>
<p n="CS001575">„Soběslav zde!" vzkřiknul Ota a hněv zplanul na tváři jeho. „Kdo opovážil se vpustit jej do hradu? kdo mohl za zády Sezimovými strojit ty úklady?"</p>
<p n="CS001576">„Kastelán vyšehradský, Sezima sám vpustil jej na Vyšehrad, poslušen jsa vůle vévodovy. I biskup bamberský i biskup Menhart Pražský naklonili lid i panstvo k straně Soběslavově. Jen jeden chybí ještě mezi těmi — které Soběslav svými přáteli rád by nazýval — ty, kníže!"</p>
<p n="CS001577">Nepohnutě stál Ota Olomúcký, zvěst ta příliš mocně rozbouřila jeho útroby, že takřka zarazil se proud krve jeho a prsa přestala oddychovati. Za chvíli však tím prudčeji účinkoval plamenný hněv, divoce se vzpřímil a těžce dopadla pádná pěst jeho na dubový stůl. „Zrazen tedy a zaprodán!" zvolal prudce; „veškeré úmysly mé v nivec uvedeny starou ženou a knězem německým. Mohl jsem tušiti, že neštěstí mé vchází na Vyšehrad, když králová Svatava sem zavítala, když biskup ten bamberský u lože Vladislavova se zahnízdil. Domníval jsem se, že mám je v rukou, že neobmezeně zde vůle má vládne — leč ďábelský úklad vymknul otěže z rukou mých."</p>
<p n="CS001578">„Utiš, kníže, pohnutí své," pravil Ratmír, „dopřej vlády chladnému rozmyslu a dej, by řídil skutky tvé. Co stalo se, nezměníš; byla to vůle boží, aby Soběslav zas vešel na hrad otců svých. Kníže, slyš slova má, pocházejí z vůle upřímné pro zdar a mír ve vlasti naší. Ku krásnému činu zve tě Vladislav, vyplň pozvání jeho a přijď. Co zítra tvým by bylo pokořením, dnes bude tvou ctí. Dnes můžeš být velkodušným, šlechetným — zítra cítil bys se poníženým, poraženým. Podej dnes ruku smiřlivou, abys zítra ruku železnou nepocítil."</p>
<p n="CS001579">Ota mlčel za slov Ratmírových, pobouření jeho trochu se utišilo, avšak pohled jeho nepozbýval své zamračenosti. Nesnadno bylo uhodnouti jeho zámysly. Konečně pravil a očividné bylo jeho přemáhání se:</p>
<p n="CS001580">„Popřejte mi času, bych myšlenek svých divoký roj mohl urovnati; přijdu k Vladislavovi, však ne hned, snad za půl hodiny, snad za hodinu. Těžký to bude krok, nechť odpustí vévoda mé váhání."</p>
<p n="CS001581">Pokynuv rukou Ratmírovi jako by na rozloučenou, odcházel Ota k postraním dveřím komnaty. Toutéž dobou z nich vyšla dívka, sličná co krůpěj rosy v lesku slunce se koupající. S dětinskou oddaností spěchala knížeti vstříc, nepozorujíc hosta. Ota sevřel ji s láskou v náruč svou a políbil alabastrové čelo.</p>
</sample>
<sample><p n="CS0015194">V tom lomozu nikdo sobě nepovšimnul Ratmíra, který v průvodu nečetné družiny do hradu byl vejel. Zasmušilá mysl mladého vladyky nedbala pestrého obrazu příprav válečných, mlčky sestoupil s koně a bral se nahoru do síní knížecích.</p>
<p n="CS0015195">Soběslav byl shromáždil u sebe četné rady své, aby umluvil se s nimi, čeho činiti vůči nebezpečí hrozícímu české zemi z Němec. Ratmír chtěl k němu vstoupiti, leč bylo mu v tom bráněno panoši hovícími sobě v předsíni.</p>
<p n="CS0015196">„Kníže zakázal přístup, dokud trvá důvěrná porada," pravili, „a nelze nám nikoho vpustiti."</p>
<p n="CS0015197">Rozhněván tázal se Ratmír:</p>
<p n="CS0015198">„Znáte mne? Či může týkati se zákaz ten i přítele Soběslavova, jemuž kníže ve dne i v noci přístupu k sobě vždy dopřával? Mýlíte se, pravím. V radě Soběslavově mé je místo a povinnost svou zastati přišel jsem na Vyšehrad."</p>
<p n="CS0015199">„Určitý zákaz nám byl dán," odpověděl jeden z panošů, „zákaz ten týkal se každého — a i tebe, pane!" doložil váhavě.</p>
<p n="CS0015200">„Mýlíte se, pravím!" zvolal prudce Ratmír. „Cestu k Soběslavovi žádný zákaz nemůže mi zabránit. Jděte a zvěstujte knížeti, že přišel jsem a důležité přináším mu zprávy."</p>
<p n="CS0015201">Rozpačitě pohlíželi na sebe panošové, znajíce dobře Ratmíra, všemocného dříve přítele a důvěrníka vévodova, a netroufali sobě s důrazem odporovati rozkazu jeho. Odešel tedy jeden do komnat knížecích, co zatím Ratmír prudce přecházel po síni.</p>
<p n="CS0015202">Co dělo se na Vyšehradě? Proč bráněn mu přístup k Soběslavovi? — Tyto otázky vznítily se bleskem v hlavě jeho, podávajíce duši rozbouřené nový zápas myšlének. Bezděky zpomněl na slova Otova, který přemlouvaje ho k odpadnutí od Soběslava pravil: „Soběslav ti bude vrátkým přítelem, vděk jeho brzy s trpkostí seznáš!" Což vskutku byla slova ta proroctvím?</p>
<p n="CS0015203">Věděl dobře Ratmír, že mnohých má nepřátel mezi pány českými, kteří závidí mu přízeň vévody, kteří snažili se zmařiti lásku poutající oba přátele z trpkých dob vyhnanství. Avšak Soběslav! mohl i on tak lehce změniti mysl svou, jako den mění jasnou tvářnost svou v nevlídnou noc?</p>
<p n="CS0015204">Panoš se vrátil. Nemilou nesl odpověď, neb těžko bylo mu ji vypraviti z úst. Soběslav nechtěl připustit Ratmíra. V zápětí panoše sledoval však Častolov, v jehož tváři škůdolibý úsměv Ratmírovi zvěstoval, komu děkovati má za nemilostivé přijetí.</p>
<p n="CS0015205">„Posílá mě vévoda, Ratmíre," promluvil Častolov, „bych oznámil ti, že nemožno mu předpustit tě nyní k sobě, an důležitá úrada se koná o blaho země. Do velké síně svolán sjezd pánů českých, tam i ty co věrný poddaný vévody se dostav. Zprávy, jež neseš, jsou vévodovi známy, a účinek cesty tvé již všickni jsme poznali. Sdělení tvé tedy malou mají cenu pro nás, neboť co pro sebe na Olomúci jsi vyřídil, sotva nám sdělíš, aniž to žádá vévoda zvěděti."</p>
</sample></samples>