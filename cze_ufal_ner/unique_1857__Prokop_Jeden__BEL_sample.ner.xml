<?xml version="1.0" encoding="UTF-8"?>
<sample n="CS0006">
  <p n="CS0007566">A druzí, přivykajíce mu vždy více i šlechetnou odvahu jeho vidouce, počali jej takřka již co úda v rodině považovati, a když se <ne type="pf">Karolina</ne> pozdravila, když mu děkovala přede všemi za služby jeho v nemoci jí prokázané, a neostýchajíc se ostatních o lásce mluvila: tu nejen že nikdo se nehoršil, ale s radostným úsměvem všichni dovolili oběma se milovati.</p>
  <p n="CS0007567">Druhý den po tom vyvedli zase ponejprv <ne type="pf">Karolinu</ne> na procházku. Šli s ní všichni a <ne type="pf">Karel</ne> ji vedl. Když pak se vraceli pod večer domů, a jsouce opodál za ostatními a toužením ve přírodě se rozplývajícím nadšeni o lásce své a budoucího úplného štěstí nadějích si mluvili: tu jí svěřil, že jak svůj diplom obdrží, o ruku její požádá rodiče, a pak obrazotvornosti své volně se poddávaje líčil jí bohatá doufání svá, tak že jí až v prsou nedočkavost se vzmohla. Vinouc se mu k ruce blíže, veškerou horoucnost do slov svých kladla, oddaně naň pohlížejíc, až konečné hlavu na rameno jeho položivši jako ve snách domů došla.</p>
  <p n="CS0007568"><ne type="ps">Dorner</ne> se rozloučil před domem, odprošuje za nepřijaté pozvání k večeři, neboť byl slíbil, že se dnes po dlouhém odloučení zase s <ne type="p_">Doubicem</ne> u večeře sejde, a když do domu byli odešli, zaobaliv se před zimou jaksi přibývající lépe do svrchníku svého, pospíšil do hostince „<ne type="oa">U Zlatého lva</ne>,“ kdežto naň <ne type="pp">Doubic</ne> podle úmluvy čekal.</p>
  <p n="CS0007569">„Tandem, tandem!“ uvítal jej za stolem vstávaje a pokročil mu vstříc. „Pevně v slovu stojíš!“</p>
  <p n="CS0007570">„Však jen to, že jsem ti slovo dal, vede mě sem; mělť jsem zůstati u večeře u pana <ne type="?">L</ne>*...“</p>
  <p n="CS0007571">„Pojď, bratře rozmilý, sedni si na chvíli,“ dí <ne type="pf">Doubic</ne>, a ujav ho za ruku, dovedl jej k osamělému při okně stolu, večeři pro dva objednav. „<ne type="pf">Karle</ne>, já jsem spadl se světa do nebe – už načisto,“ pokračoval, když se byli proti sobě posadili. „Pomysli si, <ne type="pf">Berta</ne> mi už řekla, že mě má ráda: ani tomu není úplných čtrnácte dní, co mě zná! A to všecko mám na poděkovanou jen tomu zatrolenému psaníčku, jež si mi napsal. – Nemluv mi do řeči, já vím, co chceš říci, ale já ti povídám, že to všecko jen tvé psaní dokázalo; neboť kdyby mi nebyla stará se naklonila, jakživ bych se byl s <ne type="pf">Bertou</ne> nesešel, a ona teď, poněvadž ví, že matka mě ráda vidí, zamilovala se o přítrž, neboť pán <ne type="pp">Bůh</ne> ví, že k tomu má první teď příležitost. Už jsem byl několikrát u tebe, chtěje ti předložití rapporty výbojů svých a celý ten čas nahromaděných, ale řekni mi u všech všudy, kde tě neustále kozlové mají? Ani jednou jsem tě doma nenašel! Buďto jsi se také zamiloval a hledáš cestu k ráji, anebo tě zas šlaci tahají po všech zdejších archivech a půdách. Kdyby's jen toho hledání těch staročeských literárních památek jednou nechal! Hankou se nestaneš, a nalézti poškrabaný kousek lístku nepomůže ti mnoho. Já bych se s tím ani nemazal. Hledáš už tolik let, a nenašel si ještě ani tolik, že by se z toho dala složit písnička čtyřřádková!“</p>
  <p n="CS0007536">Přísný jeho pohled z blízka pozbýval příkrosti své, měně čím dále tím jasněji význam svůj ve vlídnou mírnost; tvář jeho bledá hovorem se poněkud rozjařivši počala prokvítati poloznalými růžemi a tím nabývati slíčnosti, opravdu vševábné, zraky dívčí na se mile poutající.</p>
  <p n="CS0007537">Jemu to lichotilo, že dívka tak spanilá, od jiných co vyšší bytost jakási zbožňovaná, s ním se tak očividně ráda zabývá i že mu přístup do rodiny otevřen; ji pak vyplnění prozatím jediného přání činilo nesmírně šťastnou.</p>
  <p n="CS0007538">Nikdo z nich, když hned po půlnoci odešedše na lože své se odebrali, sen hledajíce, pro různé myšlénky usnouti nemohl, jeden každý o něčem jiném na mysli přemítaje.</p>
  <p n="CS0007539">Paní <ne type="ps">Gressová</ne> byla s panem <ne type="ps">Doubicem</ne> úplně spokojena, neboť byl vzdělaným člověkem, ušlechtilých mravů, a prozrazoval srdce měkké, citů plné. Již této noci byla určila, že, jestli si ho <ne type="pf">Berta</ne> zamiluje, jistě jejím zetěm se stane, a napřed již se kochala v rozkoších budoucího svatebního veselí, připomínajíc si zároveň vlastní svůj blaze užitý den sňatku s nebožtíkem chotěm.</p>
  <p n="CS0007540"><ne type="pf">Berta</ne>, znajíc teď <ne type="pf">Doubice</ne>, byla se lehce naklonila k muži tak smělému; romantický způsob jeho ucházení se o lásku její zabýval ochotně obraznost její, i počala si již stavěti milých nadějí zlaté hrady, neboť bylo viděti, že matka lásku <ne type="p_">Doubicovu</ne> spíše bude podporovati, než odbývati.</p>
  <p n="CS0007541"><ne type="p_">Doubic</ne> ze všech nejdříve usnul, bylť opojen štěstím svým, nemyslil na nic, jen u vědomí blaženosti své na prostředku plynul, a ve snu, brzy se mu dostavivším, veliký díl radostné budoucnosti napřed okoušel.</p>
  <p n="CS0007542"><ne type="pf">Emilie</ne> v duchu vinula se k prsoum drahého srdci jejímu miláčka, zapuzovala mu líbáním s tváře tu přísnost, a ruka její vždy znova hlavu jeho snižovala k sobě, aby mu do milovaných těch očí mohla pohlížeti. Zdálo se jí, že smutnost jeho znenáhla pod celováním jejím se ztrácí; ale než docela pohled jeho se vyjasnil, uprchnul sen, jinému, lhostejnému nástupci místa postoupiv.</p>
  <p n="CS0007543">A <ne type="?">Dorner</ne>? Kdo posoudí, co vše, než do lůžka se uložil, hlavou jeho prošlo! <ne type="ps">Pobojovav</ne> s myšlénkami pranovými, nerozumnými, povahy jeho i zásad nehodnými, byl právě vypudil <ne type="pf">Emilii</ne> z mysli a obíral se teď s milovanou <ne type="pf">Karolinou</ne>. Hádal, proč asi nepřišla do plesu, obával se možných nehod, a umínil si, že zejtra musí k ní dojíti, aby se dověděl příčiny. Znenáhla se mu do myšlení vrátil bývalý mír, vše jako kdy před tím, o <ne type="pf">Emilii</ne> ani památky; pak ale sen, opanovav nestřežený chrám, stavěl do něho rozličné obrazy, vypodobňující štěstí přítelovo a nehledanou podobu <ne type="pf">Emiliinu</ne> v zevnějšku tak vábném, v okolnostech tak příznivých, že se srdci skoro zachtělo štěstí, jaké mu sen líčil.</p>
  <p n="CS0007899">Přišel pohřeb <ne type="pf">Karlův</ne>. Paní <ne type="ps">Gressová</ne> s dcerami svými v průvodu <ne type="gu">Doubice</ne> se dostavila – pan státní rada <ne type="?">L</ne>* převzal zapravení výloh a vymohl dovolení, aby se pohřeb o den později konal, poněvadž rodiče <ne type="pf">Karlovi</ne> nemohli v obyčejný čas se dostaviti.</p>
  <p n="CS0007900">Průvod měl jíti z nemocnice bez zacházky na blízký hřbitov svatohavelský.</p>
  <p n="CS0007901">Byl krásný jasný den, v němžto měl býti <ne type="ps">Dorner</ne> pochován. Jeho kollegové všichni se dostavili k průvodu, i všichni professoři v jich čele, a dlouhá řada vozů pohotově stála. Rodiče <ne type="pf">Karlovi</ne> byli v poledne přijeli a příjezd jejich nářku všeobecnému nové potravy dal. <ne type="pf">Karolinu</ne> nechtěl otec pustiti z domu, neboť se o ni bylo co báti; ale ona tak prosila, že ji nelze bylo déle odporovati.</p>
  <p n="CS0007902">„Nech mě jíti s vámi, tatínku,“ prosila pláč svůj zastavujíc. „Já budu silná, nebudu příliš hořekováním svým ti bolest působiti; ale nech mě jíti, abych jej doprovodila na cestě poslední! Vždyť ho na vždy neuhlídám a on bude lehčeji spáti, když na rakev jeho vlastní rukou země naházím a slzami svými hrob jeho vykropím. Nech mě jíti, tatínku!“</p>
  <p n="CS0007903">I vzali ji s sebou a dobře učinili, neboť se bolest její značně utišila, poněvadž dlouhý a hojný pláč, za ztraceným miláčkem do hrobu vylitý, veliký díl její s sebou vzal a na rakvi jeho ji uloživ zároveň s ní pochoval.</p>
  <p n="CS0007904">Právě před rokem byl se <ne type="P"><ne type="pf">Karel</ne> ponejprv</ne> s rodinou státního rady pana <ne type="?">L</ne>* seznámil.</p>
  <p n="CS0007905">Krátká to doba – jeden rok – v životě zvěčnělého, však veliké převraty učinila. Na hrobě staré lásky novou vystavěla, naplnila duši rozporem zlým, a připravivši nesnadný boj dala mu ve smrti zvítěziti.</p>
  <p n="CS0007906"><ne type="pf">Karolina</ne>, jejížto duše v jedno byla s miláčkem se sloučila, nemohla životu bez něho přivyknouti a o výroční památce jeho úmrtí odnesli také ji do země, kdežto vedle vyvolence spí věčně tichým snem.</p>
  <p n="CS0007907">A <ne type="pf">Emilie</ne>? – Uvěří-liž kdo, že ještě před smrtí <ne type="pf">Karolininou</ne> slavila svatbu? –</p>
  <p n="CS0007908">A předc tomu tak. Touhy její předmět byl mrtev, nebylo se proč rmoutiti, neboť od počátku nevěděla, zdali jí bude kdy, a později z jeho úst byla uslyšela, že jí nebude nikdy náležeti; pak čas ránu povrchní, ač dosti bolestnou, lichotným prstem svým zahojil, a nová láska brzo v srdci jejím ovládla, zatím pozapomenuvším.</p>
  <p n="CS0007909">Lidé často na více ještě zapomínají.</p>
  <p n="CS0007910">Konec.</p>
  <p n="CS0007346">Sama paní radová ji napomenula řkouc:</p>
  <p n="CS0007347">„Ale, <ne type="pf">Lauro</ne>, <ne type="pf">Lauro</ne>! Tyť jsi jako dítě nerozumná!“</p>
  <p n="CS0007348"><ne type="pf">Karel</ne> nabyl již rozvahy, a vida, že nejlépe pochodí, obrátí-li vše v žert, pokračoval dále podobným smyslem, až i <ne type="pf">Karolina</ne> mysli si dodavši v hovoru vzala podílu. –</p>
  <p n="CS0007349">Bylo poledne, když se <ne type="pf">Karel</ne> domů vrátil, a k nemalému podivení svému shledal tu <ne type="p_">Doubice</ne> naň čekajícího.</p>
  <p n="CS0007350">Co jen chtěl? Vždyť po bále vždy až do dvou nejméně spával? Toť musel již o desáté aspoň býti probuzen!</p>
  <p n="CS0007351">Pozdravili se a <ne type="p_">Doubic</ne> pravil váhaje:</p>
  <p n="CS0007352">„Chceš-li, dejme si přinésti oběd sem; nerad bych šel do hostince; mámť s tebou co mluviti.“</p>
  <p n="CS0007353">„Pro <ne type="pp">Bůh</ne>, snad mě nepřicházíš vyzvati na souboj?“ zvolal se smíchem <ne type="ps">Dorner</ne>.</p>
  <p n="CS0007354"><ne type="ps">Doubic</ne> se nuceně usmál, a mluvil dále:</p>
  <p n="CS0007355">„Chci tě totiž, nebude-li ti to nelibo, žádati, abysi mi v záležitosti velmi důležité něčím vypomohl.“</p>
  <p n="CS0007356">„I s radostí!“ vece onen. „A k tomu potřebuješ tak slavnou introdukci? Vždyť jsi i ty mně kolikráte pomohl, a měl bys již býti přesvědčen, že ti má kasa –“</p>
  <p n="CS0007357">„Prosím tě pro všecko na světě, jen mi dobře rozuměj!“ zvolal <ne type="p_">Doubic</ne>. „Mně se tu nejedná o peníze, ale o –“</p>
  <p n="CS0007358">Zamlčel se.</p>
  <p n="CS0007359">„Tedy jen honem pověz, oč se ti jedná,“ pobízel <ne type="ps">Dorner</ne>, „ať ti mohu pomoci. Musím ti ale napřed říci, že s <ne type="pf">Eleonorou</ne> –“</p>
  <p n="CS0007360">„Tak pak u všech všudy mi nemluv o lidech, na něžto jsem ani nepomyslil!“ přerušil onen řeč přítele, domnívajícího se, že snad sličná záletnice hledá přiblížení se. Vida, že tomu tak není, zvolal s podivením:</p>
  <p n="CS0007361">„Toť tedy jsem opravdu nesmírně zvědav, co to bude. Honem povídej!“</p>
  <p n="CS0007362">„Víš co?“ vece <ne type="gu">Doubic</ne>, „dejme si dřív přinésti oběd a sklenici dobrého piva – pak ti to povím!“</p>
  <p n="CS0007363">„A nezapomeň také několik cigár objednati – rozumí se, dobrých, a na můj oučet, protože ty nekouříš!“ zvolal ještě za vycházejícím z pokoje přítelem, načež sejma se stěny kytaru, počal na ni nevelmi uměle drnkati jednotlivé akkordy a hvízdati nápěv jakési písně milostné.</p>
  <p n="CS0007364">Vrátivší se <ne type="ps">Dorner</ne> nemohl zadržeti smích vida roztoužený stav soudruha svého. Tento ihned odložil kytaru, chtěl začíti nějakou řeč, ale nehrubě se mu povedlo; pročež <ne type="ps">Dorner</ne> slitovav se nad ním, pravil:</p>
  <p n="CS0007365">„Víš-li co, nechme okolkování a domluvme se rázem! Co chceš? Povídej!“</p>
  <p n="CS0007366">„Nepočkáme až po obědě?“</p>
  <p n="CS0007367">„Dětinský člověče! Což pak tvá prosba musí vyjíti ze žaludku, že chceš počkati, až by ji oběd z něho vynutil? Neotálej déle a pověz, sice ti –“</p>
  <p n="CS0007368">„Nehroz jen zas; vždyť už povídám!“ vskočil mu <ne type="p_">Doubic</ne> do řeči.</p>
  <p n="CS0007187">Dívky se zabraly s ním do rozmarného hovoru a místo co měly k rodičům se vrátiti, obrátily se v loktech jeho zavěšeny do sálu nazpět. V tom ale hudba přestala, načež se <ne type="pf">Karel</ne> zastavil.</p>
  <p n="CS0007188">„Jen dál, prosím,“ zvolala <ne type="pf">Laura</ne>; „nic nedělá, že vás nemůžeme hned k tanci doprovoditi: budeme se trochu v sále procházeti...“</p>
  <p n="CS0007189">Vcházejícím do sálu poslední mezi odcházejícími vkročila vstříc – <ne type="pf">Eleonora</ne>.</p>
  <p n="CS0007190"><ne type="pf">Karolina</ne> sebou trhla i přivinula se trochu úžeji k ruce <ne type="pf">Karlově</ne>, jako by se něčeho strachovala.</p>
  <p n="CS0007191"><ne type="pf">Eleonora</ne> neméně sebou trhla, vidouc <ne type="pf">Karla</ne> v takovéto vznešené společnosti, neboť slečny <ne type="?">L</ne>* znala. Veškerou její bytostí projela myšlénka: „Tedy proto ta jeho chladnost?! Toť ovšem snaha má nadarmo!“</p>
  <p n="CS0007192">I sklonila čelo v uzardění a poustoupila, aby mohli okolo vejíti; sama pak v zamyšlení se vrátila k hostitelům svým do pobočního jednoho pokoje.</p>
  <p n="CS0007193">V patách za ní pospíchal okolo <ne type="P"><ne type="pf">Karla</ne> <ne type="ps">Doubic</ne></ne>; i poklonil se slečnám, pozdravil lehkým hlavy pokynutím a úsměvem přítele a odkvapil.</p>
  <p n="CS0007194">„Nebyl to váš přítel, pan <ne type="ps">Doubic</ne>?“ otázala se <ne type="pf">Laura</ne>.</p>
  <p n="CS0007195">„Byl, slečinko; přišli jsme spolu. On ale hned mě opustil, aby se skákáním v kole bavil.“</p>
  <p n="CS0007196"><ne type="pf">Laura</ne> se dala do smíchu řkouc: „Pan doktor volí zase dnes obraznou řeč; toto skákání v kole má býti popsáním tance ne? – <ne type="?">Apropos</ne> !“ zvolala, na odpověd nečekajíc; „kolik pak máte quadrill?“</p>
  <p n="CS0007197">„Všecky k službám, slečinko!“</p>
  <p n="CS0007198">„Vždyť my také; prosím vás, nechtěly jsme se dříve zaslíbiti, až přijde-li po chuti tanečník.“</p>
  <p n="CS0007199">„<ne type="p_">Rozmaru</ne> plna, jako vždy,“ podotknul <ne type="pf">Karel</ne> obrácen ku <ne type="pf">Karolině</ne>, tiše na něho hledící.</p>
  <p n="CS0007200">„Kterou tedy chcete, abych vás oblažila?“ mluvila dále <ne type="pf">Laura</ne> plna smíchu. „Myslím, že budete spokojen s druhou a čtvrtou?“</p>
  <p n="CS0007201">„Jste přemilostná,“ <ne type="ps">dí Dorner</ne>. „Nebude-li mi toho nikdo záviděti, jsem vašim blaženým tanečníkem v těchto nadřečených – túrách.“</p>
  <p n="CS0007202">Poslední toto slovo byl s takovým významem veselého škádlení pronesl, jako by o namáhání mluvil, a pohlédl při tom zase kradmo na <ne type="p_">Karolinu</ne>. S ní totiž byl jednou již mluvil o tom, jak tanci nepřeje, a ona teď porozuměvši mu pravila:</p>
  <p n="CS0007203">„Ty nakládáš s panem doktorem velmi nešetrně; nevíš, že nerad tančí?“</p>
  <p n="CS0007204"><ne type="pf">Karel</ne> odvětil tím, že se jí poklonil, řka: „První a třetí quadrillu, prosím, abyste vy ráčila tančiti se mnou.“</p>
  <p n="CS0007205"><ne type="pf">Karolina</ne> radostným překvapením hned neodpověděla; ale <ne type="pf">Laura</ne> zvolala: „Nerad tančí? Totě hřích před světem ne k zodpovídání! Tak umět tančiti a nerad tančiti, to ani k víře se nepodobá!“</p>
  <p n="CS0007206">„Jest rozdíl v tanci, jako v každé – práci,“ dí <ne type="pf">Karel</ne>, a smích <ne type="pf">Lauřin</ne> sotva přestavší znova počal, an dále mluvil: „čím lepší odměna, tím lepší dílo, – aneb abychom pěkněji učinili podobenství, jest tanec uměním; čím více lásky kdo k němu chová, tím dále to přivede.“</p>
</sample>
