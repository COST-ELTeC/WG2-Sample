<?xml version="1.0" encoding="UTF-8"?>
<sample n="CS0007">
  <p n="CS0008836">Zmatek se mezi nepřáteli množí, ustávají, <ne type="pc">Čechové</ne> postupujíce oddechu jim nedávají, až počaly jednotlivé zástupy ustupovati.</p>
  <p n="CS0008837">Vždy víc a více množí se zmatek a hle! utíkají. Vítězný ryk doprovází nepřítele.</p>
  <p n="CS0008838">Ještě posaváde bojují naši přátelé na návrší, mnohý udatný vojín smáčí matičku zemi krví svou.</p>
  <p n="CS0008839">Tu se zňalo městečko <ne type="gu">Nýrsko</ne> plamenem a křižáci se obrátili v divoký outěk.</p>
  <p n="CS0008840">Následkem toho ustává boj na návrší.</p>
  <p n="CS0008841">Tu vyskočil ze zástupu nepřátelského muž divokého vzezření a přímo na <ne type="pf">Hynka</ne> se vrhá.</p>
  <p n="CS0008842"><ne type="pf">Jiří</ne>, vida to, přiskočil ku pomoci, ale pozdě; <ne type="pf">Hynek</ne> se potácí a proud krve mu stříká z prsou.</p>
  <p n="CS0008843"><ne type="pf">Jiří</ne> se vrhnul na vraha, ale nemohl obrovské síle jeho odolati; jako blesk padá rána za ranou na něho a on se má co oháněti.</p>
  <p n="CS0008844">Tu vyskočil <ne type="ps">Souček</ne> jako střela a zavěsil se nenadále na padoucha. Darmo se namáhá tento, břemena se zprostiti.</p>
  <p n="CS0008845"><ne type="pf">Jiří</ne> a ještě dva přiskočili a po krátkém boji ležel „zrzavý <ne type="p_">Hrouda</ne>“ svázán na zemi.</p>
  <p n="CS0008846">Radostné pokřiky oznamují vítězství, <ne type="pf">Jiří</ne> jich neslyší, klečí nevýslovnou bolestí sklíčen vedle umírajícího nejvěrnějšího přítele svého.</p>
  <p n="CS0008847">Ostrá dýka vrahova projela prsa a přetnula kořen života jinocha ubohého. Darmo usiluje <ne type="pf">Jiří</ne> proud krve zastaviti, s nímž život <ne type="ps">Hynkův</ne> prchá.</p>
  <p n="CS0008848">„<ne type="pf">Lidmilo</ne>!“ zašeptal, hlava mu klesla a není ho více.</p>
  <p n="CS0008849">U <ne type="gu">Nýrska</ne> se dostalo <ne type="pc">Čechům</ne> úplného vítězství; nepřítel prchá v divém zmatku na vše strany, stíhán od vítězů.</p>
  <p n="CS0008850">Mnoho jich v bitvě padlo, na outěku byl, ale ještě velký počet od obecného lidu zahuben, jenž mu splácel, čeho se ohavně na bezbranných dopustil.</p>
  <p n="CS0008851">Zástup za zástupem kráčel nyní veselé písně vítězoslavné zpívajíce ku <ne type="gu">Klatovům</ne>; jenom jeden skrovný počet zbrojnošů se bral mlčky a smutně k městu.</p>
  <p n="CS0008852">Na spletených snětvích nesli mrtvolu ubohého <ne type="pf">Hynka</ne> a zarmoucený <ne type="pf">Jiří</ne> kráčel za nimi.</p>
  <p n="CS0008853">U brány jim přišel pan <ne type="p_">Ambrož</ne> vstříc, a vida, co se stalo, bolestně nad smrtí miláčka svého zaplakal.</p>
  <p n="CS0008854">Byl to tklivý a bolestný výjev, viděti muže, ve zbrani a v mnohých válečných nehodách sešedivělého, nad mrtvolou jinocha v nejlepším věku slzeti.</p>
  <p n="CS0008855">Zastavili a položili mrtvolu ve světnici, v níž tak často tito tři vesele hovořívali.</p>
  <p n="CS0008856">Pan <ne type="pf">Ambrož</ne> a <ne type="pf">Jiří</ne> dlouho spolu ve velkém zármutku rozmlouvali, sami hořem sklíčeni nevěděli, jak by ztrátu tak bolestnou panu primatorovi zvěstovali.</p>
  <p n="CS0008857">Konečně se oba do domu jeho odebrali.</p>
  <p n="CS0008858">Hluboce dojala zpráva ta primatora; miloval <ne type="pf">Hynka</ne> co syna svého a oplakával ještě dlouho trpký osud miláčka srdce svého.</p>
  <p n="CS0008859">Lidmilinu bolest nelze popsati; věděla, jakou obět jí přinesl, i činila si výčitky, jako by byla smrt jeho zavinila.</p>
  <p n="CS0008605">Na to se po všech tázavým zrakem rozhledl, jako by mínění jejich žádal, a když všickni k návrhu jeho přisvědčili, mluvil dále:</p>
  <p n="CS0008606">„Hlavní moc svou postavíme v <ne type="gu">Bystřici</ne>. Odtud se rozloží vojsko v pravo a obsadí v kruhu celou šíři oudolí až k návrší protějšímu a celý kruh ten se sevře vozy, aby nikde nepřítel proraziti nemohl. Tím způsobem jej sklíčíme tak, že mu dosti malá prostora k potýkání zbude. Není pochybnosti, že se bude oužlabinou blížiti, kteráž od <ne type="gu">Kdýně</ne> do <ne type="gl">Ouhlavského údolí</ne> vede, a tu jej v těch místech dostihnem, kde jej míti chceme. K lepší jistotě se nadělají v lesích po cestě od <ne type="gu">Loučimi</ne> vedoucí silné a pevné záseky, jež cestu tu nepřístupnou učiniti musí. A nyní, pánové, odebeřme se každý na své místo a připravme, čeho jest třeba; nesmíme času mařiti. Rychlost v poli vodí často k vítězství. K statečnosti a opatrnosti vás nabízeti, považoval bych za urážku, vám činěnou; neboť jsem přesvědčen, že každý konati bude, co povinnost káže!“</p>
  <p n="CS0008607">Tím se uklonil. Vojínové vstavše, ještě ledacos mezi sebou rozmlouvali.</p>
  <p n="CS0008608"><ne type="pf">Jeník</ne> vstav a přistoupiv k primatorovi a ku konšelům, děkoval jim ve jmenu krále za horlivost a laskavost, s jakouž vojsko přijali a vším obrokem opatřili; pak pravil: „Hlídání města v čas boje ponechávám opatrné obci, jsa přesvědčen, že bude v nejlepších rukou, o němž statečné chování u <ne type="gu">Kdýně</ne> tak chvalně svědčí. Co se týče oněch tří set mužů, jež jste k podpoře naší najali, přijímám je vděčně. Vidím, že mládež vaše a otcové její dobře se zbraní zacházeti umí, tudíž nejsem na omylu, domýšleje se, že na chvílku město ubráníte, a také nebude pomoc příliš vzdálena, abyste se jí v čas potřeby dovolati nemohli. Podobně dávám všecka zavazadla naše v ochranu vaši.“</p>
  <p n="CS0008609"><ne type="p_">Primator</ne> i konšelé uklonivše se, osvědčovali ve všem ochotnost a věrnost svou.</p>
  <p n="CS0008610">Všickni se rozešli.</p>
  <p n="CS0008611">Zatím byl nepřítel do země vnikl a všady hrozná ukrutenství páchal.</p>
  <p n="CS0008612">Křižáci považujíce zemi <ne type="gr">Českou</ne> jim v kořist danou a obyvatele její za kacíře, neměli s nimi žádné útrpnosti, všady napořád pálili, drancovali a vraždili.</p>
  <p n="CS0008613">V celém okolí se rozléhaly nářky, pláč a kvílení trýzněného lidu; zříceniny vypálených dvorů, vesnic a městeček strměly k nebi dýmem požárů zakalenému.</p>
  <p n="CS0008614">Nejvíce však utrpělo městečko <ne type="gu">Kdýň</ne>, na němž křižáci porážku <ne type="ps">Nothaftovu</ne> ukrutně mstili.</p>
  <p n="CS0008615">Všickni obyvatelé, jižto se záhy ukryti nemohli, byli nemilosrdně zavražděni, mezi nimiž nejvíce starých a churavých, městečko nemilosrdně vydrancováno a posléze ohněm docela zničeno.</p>
  <p n="CS0008616">Domažličtí se museli ve zdech svých zavříti a statečně brániti, aby podobnému osudu ušli.</p>
  <p n="CS0008624">„<ne type="pf">Jiříku</ne>! synu můj!“ promluvil slabým umírajícím hlasem. Byla jsou to první slova srozumitelná v celé nemoci jeho. „<ne type="pf">Jiříku</ne>, synu můj! konec života mého se blíží! Musím tě opustiti!</p>
  <p n="CS0008625"><ne type="pf">Jiří</ne>, přistoupiv k němu blíže, bedlivě poopravil podušku pod hlavou jeho, načež bolestně pravil:</p>
  <p n="CS0008626">„Drahý otče! Bůh nedopustí, abysi tak brzy ode mne odešel a mne v zármutku opustil!“</p>
  <p n="CS0008627">Nemocný těžce oddychoval, po chvíli pak opět promluvil řka:</p>
  <p n="CS0008628">„Cesty <ne type="pp">Boží</ne> jsou nevyzpytatelné! a co se stane, stává se dle vůle <ne type="pp">Nejvyššího</ne> a my se jí musíme podrobiti. Doufám v milosrdenství jeho, že mě laskavě na milost přijme a že tebe neopustí, pokud přikázaní jeho plniti budeš. – Nyní přilož ucho své k ústům mým a poslechni dobře, co ti budu vypravovati.“</p>
  <p n="CS0008629">Když <ne type="pf">Jiří</ne> dle žádosti jeho učinil, šeptal mu umírající pro slabost v dlouhých přestávkách velmi mnoho, což <ne type="pf">Jiří</ne> s napnutou myslí poslouchal. Často se mu přitom ústa křečovitě svírala a chvílkami se mu opět horké slzy z očí lily.</p>
  <p n="CS0008630">Když nemocný dopověděl, zdálo se, že opět do svých předešlých mdlob upadl, oči se mu zavřely, pouze lehounké pohybování prsou svědčilo, že ještě žije.</p>
  <p n="CS0008631"><ne type="pf">Jiří</ne> se opět posadil na své předešlé místo; umdlenou hlavu položil na pelesť u postele a zabral se do hlubokého bolestného přemýšlení. Otec mu zjevil všecky příhody své, vypravoval mu o pomstě <ne type="p_">Hroudově</ne> a o posledním zjevení jeho a vystřihal jej před zločincem, jenž nejen otce do záhuby uvrhl, ale i syna zničiti usiluje.</p>
  <p n="CS0008632">Jaké myšlénky se v hlavě <ne type="pf">Jiřího</ne> křížily, můžeme sobě představiti. Bolest z časné ztráty milovaného otce a utrpení jeho, zášt a msta se mu míhaly před očima.</p>
  <p n="CS0008633">V komnatě panovalo hrobové ticho, venku se však ozýval ze vzdálí zpěv a šumot na poli pracujícího lidu.</p>
  <p n="CS0008634">Pohnutí nemocného vytrhlo <ne type="pf">Jiřího</ne> z hlubokého přemýšlení.</p>
  <p n="CS0008635">Otec mu pokynul.</p>
  <p n="CS0008636">„Poklekni <ne type="pf">Jiříku</ne> a přijmi poslední požehnání umírajícího otce svého!“ pravil chvějícím se šeptem.</p>
  <p n="CS0008637">A když <ne type="pf">Jiří</ne> s pláčem k posteli poklekl, položil otec s namáháním poslední síly své obě ruce na skloněnou hlavu jeho, přičemž se mu modrající rty pouze pohybovaly.</p>
  <p n="CS0008638">Nevyslovené, avšak tím vřelejší prosby umírajícího o blaho synovo vystupovaly k trůnu věčného Otce nebeského.</p>
  <p n="CS0008639">Ruce mu zponenáhla sklouzly s hlavy požehnané a než se <ne type="pf">Jiří</ne> vzchopil, přestal otec jeho dýchati.</p>
  <p n="CS0008640">Druhého dne ráno stál <ne type="pf">Jiří</ne> v komnatě před primatorem, jenž opět ve svém oblíbeném křesle sedě a <ne type="pf">Jiřího</ne> bedlivě poslouchaje na něho okem pohlížel, v němž se jakýsi bol a mírná dobrota srdce šlechetného střídaly.</p>
  <p n="CS0008641"><ne type="pf">Jiří</ne> vypravoval o posledním okamžení smrti otce svého a bolestně líčil příčiny tak nenadálé ztráty své.</p>
  <p n="CS000896">I na jinochu bylo jakousi rozpačitost pozorovati, kteráž se však vážnosti před nejvyšší osobou ouřední přičísti mohla. Jenom zářící plamen zraků jeho mohl o něčem jiném svědčiti, jak mile se k <ne type="pf">Lidmile</ne> obrátil. To však všecko ušlo pozornosti ostatních osob, pouze rozpačitost jinochovu přikládali skromnosti jeho.</p>
  <p n="CS000897">„I vítám tě, <ne type="pf">Jiříku</ne>! synu milého přítele mého,“ pravil primator přívětivě. „Těší mě, žes nás opět zas jednou navštívil.“</p>
  <p n="CS000898">„Díky vaší <ne type="pp">Milosti</ne>!“ odpověděl <ne type="pf">Jiří</ne> s hlubokou poklonou.</p>
  <p n="CS000899">„I nech milost mou na straně,“ káral jej přívětivě primator, „jsme doma a máme v skutku málo příležitosti milosti prokazovati. Pojď a přisedni k nám a povídej, co dělá otec tvůj a co tě k nám vede?“</p>
  <p n="CS0008100"><ne type="pf">Hynek</ne> vstal a podávaje <ne type="pf">Jiřímu</ne> ruku jako známému, uvedl jej k stolku, kdež se také tento slušně posadil.</p>
  <p n="CS0008101">„Přináším srdečné uctivé pozdravení od otce mého <ne type="p_">Vašnosti</ne>,“ mluvil <ne type="pf">Jiří</ne> dále, „jenž mne sem s důležitou zprávou posílá .“</p>
  <p n="CS0008102">„Musí to býti zajisté důležitá věc,“ dí primator, „znám opatrnost otce tvého. Nuž, vypravuj, co to jest! Avšak –“ obrátil se k <ne type="pf">Lidmile</ne> – „přines něco k občerstvení. Dnes jest parný den, a jak vidím, <ne type="pf">Jiří</ne> pospíchal.“</p>
  <p n="CS0008103"><ne type="pf">Lidmila</ne> se zdvihla a brzy se vrátila, nesouc na velkém cínovém talíři konvici dobrého piva, bílý chleb nakrájený, nové máslo a sůl, jak to tehdáž v domácnostech bývalo, když se v prvním okamžení vítaný host poctiti měl.</p>
  <p n="CS0008104">Zatím vypravoval <ne type="pf">Jiří</ne>:</p>
  <p n="CS0008105">„U nás venku se roznášejí všeliké pověsti o válečných věcech, jimž otec až posud nižádné víry ani váhy nepřidával. Avšak neušlo pozornosti naší, co se v posledních dnech dělo, a což slušno, abychom to <ne type="cap">Vašnosti</ne> oznámili. Před osmi dny jsem nalezl ostatky zabitého jelena ve vlčí jámě a za <ne type="gl">Točnickou skalou</ne> ostatky ohně, kdež se maso peklo, a jak ze stop poznati bylo, nepochybně mnoho hostů při tom kvasu bylo. Z počátku jsme se domnívali, že jsou to pytláci, avšak jsme se brzy dověděli, že to jakási loupežná rota. Ačkoliv dosaváde o žádné loupeži slyšeti není, ukázaly se předce tu a tam neznámé osoby, které podezření vybuzují. Já sám spatřil včera k večeru člověka v lese, jenž se mi zcela nelíbil. Šat jeho byl sprostého vojína, ošumělý; on mě neviděl, já jej však dobře pozoroval; tvář jeho byla jízvami rozervána a z očí mu sršely jiskry, jež o zpustlém duchu svědčily, a mohl bych slovo na to dáti, že chlap tento i nejohavnějšího skutku schopen jest. Že jsou časy nepokojné a mnohá nevázaná čeládka se po kraji potlouká, myslí otec, aby se nějakých prostředků uchopilo, by se nám snad zde nějaká rota nezahnízdila, protož mne k <ne type="pp">Vašnosti</ne> posílá , abych to slušně oznámil.“</p>
  <p n="CS0008426">Po chvíli pravil primator pohnutým hlasem:</p>
  <p n="CS0008427">„<ne type="p_">Lidmilo</ne>, dcero má! Již nějaký čas pozoruji jakousi změnu na tobě; býváš často zamyšlena a veselost tvá ti nejde tak od srdce, jako jindy. Z toho soudím, že tě něco hněte. Pověz otci, co tě rmoutí. – Vidíš, jsem již sestárlý; na dlouhý čas svého pobytí na tomto světě nemohu počítati, rád bych tě viděl šťastnou.“</p>
  <p n="CS0008428">Každé slovo otcovo bylo ostrý trn do srdce dívčina, bez toho již tak rozboleného, velké slzy se jí perlily z očí.</p>
  <p n="CS0008429">„Drahý otče, jak to mluvíš?“ odpověděla konečně. „Proč se zanášíš takovými neblahými myšlénkami? Bůh zajisté takový zármutek tak brzy na mne nedopustí.“</p>
  <p n="CS0008430">Otec ji pojal za bradu a lehce hlavu jí pozdvihl, a vida obličej milované dcery slzami skropený, pravil pohnutým hlasem:</p>
  <p n="CS0008431">„Vždyť já také v dobrotivého otce nebeského doufám, že to ještě tak brzy nebude. Nechtěl jsem tě slovy svými zarmoutiti. Nebuď bláhová! Péče moje o tebe mi slova tato k srdci přivedla.“</p>
  <p n="CS0008432">Políbil ji v čelo.</p>
  <p n="CS0008433">Tu se rozskočily bolestné kruhy, srdce <ne type="pf">Lidmilino</ne> svírající, a duše její po soucitu prahnoucí otevřela se důvěrně laskavosti otcově.</p>
  <p n="CS0008434">Věrně a upřímně vyznala dcera v hořkém pláči u nohou otcových celou svou lásku, vypravovala o <ne type="pf">Jiříku</ne> a o <ne type="pf">Hynkovi</ne>, líčila mu svou lásku, své bolesti i obávání své.</p>
  <p n="CS0008435">Primator poslouchal, neodpovídaje; co v srdci jeho se dělo, nelze popsati; minulý život lásky jeho se mu rozvinoval opět živě před okem duševním, a však slovo za slovem dcery bořilo všecky blažené úmysly jeho strany <ne type="pf">Hynka</ne>, jehož co oko v hlavě miloval a na němž – jak si pevně byl předsevzal – nevinný poklesek svůj nahraditi mínil.</p>
  <p n="CS0008436">Dlouho do noci seděl otec s dcerou svou.</p>
  <p n="CS0008437">Druhého dne ráno se roznesla pověst po městě <ne type="gu">Klatovech</ne>, že celé vojsko křižácké meze české překročilo. <ne type="gu">Domažlice</ne> že jsou obklíčeny, všecky vesnice tohoto vůkolí že popelem lehly; nepřítel že všady ukrutně vraždí, plení a drancuje, lidé že strachem a hrůzou před nepřítelem v lesích se ukrývají. Hrozný strach šel před práporem bílým, na němž se červenal kříž krvavý, a před jeho urputnými, nelitostnými zástupy.</p>
  <p n="CS0008438">Následkem takových pověstí nastal v městě veliký zmatek a strach.</p>
  <p n="CS0008439">Brány města se zavřely a padací mosty vytáhly, na bašty se vyvezlo šest železných švihovek a mnoho háků a půlháků se připravilo; kde kdo nějakou zbraň měl, ta se čistila a připravovala.</p>
  <p n="CS0008440">Přislíbená pomoc královským vojskem se dosaváde neukazovala; byli tedy <ne type="p_">Klatovští</ne> pouze na svou sílu a statečnost odkázáni.</p>
  <p n="CS0008441">Primator netratil zmužilosti, kázal okamžitě všecky přípravy k odražení útoků nepřátelských uchystané pohotovu míti.</p>
</sample>
