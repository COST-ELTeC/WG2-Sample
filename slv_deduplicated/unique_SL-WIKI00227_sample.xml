<?xml version="1.0" encoding="UTF-8"?>
<sample n="SLV0012">
  <p n="SL-WIKI00227366">„Ne, kakó bi mogla biti takó ošabna.“</p>
  <p n="SL-WIKI00227367">„Oj, sladka ponižnost ti, od katere je odvisna vsa sreča moja! — Misliš li časih náme?“</p>
  <p n="SL-WIKI00227368">„Mislim.“ Kakó rada bi mu bila povedala, da ves dan druzega ne delam.</p>
  <p n="SL-WIKI00227369">Odzvouilo je v kapelici in vedno sva še sedela na klopici. Roka se je oklenila roke. Molčala sva, toda zgovorno je bilo to molčanje. V tem hipu je zadrdrala kočija, jaz planem kvišku, a Rihard me pritisne k sebi in — ali mi je tudi to zapisati? — in — — poljubil me je, in v drugič, in menda še večkrat — kakó vroče je vendar poletje, vsa kri mi sili v lice — zavedla sem se stoprav, ko je dejal: „jutri, ljubezen moja, pri grofíci! Ali mi ne daš sladke besedice v slovó?“</p>
  <p n="SL-WIKI00227370">„Ljubi, ljubi Rihard moj!“ predrznila sem se šepetati in on me je novič objemal in poljubljal kakor bi me hotel zadušiti ter izginil za grmovjem.</p>
  <p n="SL-WIKI00227371">Kakor v snù sem hitela v graščino, v sobo grofíčino. Dvojki je bila Ivana uže odvêdla. Na mojem obrazi se je moralo čitati, kar se je bilo zgodilo — morebiti so se celó videli sledovi poljubov! — kajti nasmihala se mi je grofíca vprašujé: „je li, Rihard je bil tukaj?“</p>
  <p n="SL-WIKI00227372">Povesiti mi je bilo očí. „Baš je odšel, jutri želí govoriti z Vami, grofíca milostiva.“</p>
  <p n="SL-WIKI00227373">Veselo je vskliknila: „Ali je res, kar sem davno slutila? Ali ste srečni, Beata?“</p>
  <p n="SL-WIKI00227374">„Presrečna sem, najsrečnejša stvar zemlje!“ in hotela sem grofíci roki poljubiti, a mila gospá jih je razširila rekoč: „Semkaj, Beata, semkaj, čuti, dete moje, kako bi bilo máterino srce v tem hipi!“ In máterino okó sem gledala, na máterinem naróčaji mi je počivala glava, ko je pretakala solze veselja angeljsko dobra gospá z menoj! A gori v moji sobi sta me dvojki ljubkovali in zvezdice so se nasmihale doli v moj tin. Kakó blizu sem njim bila ta večer! —</p>
  <p n="SL-WIKI00227375">Včeraj je prišel Rihard h grofíci snubit me. Mila gospá ni znala od veselja, kaj se ji godi. Nesebična, plemenita kakor je, nima druzega v mislih nego li srečo mojo. Kakor mati hoče skrbeti záme. S čim, s čim sem zaslužila toliko ljubezni?</p>
  <p n="SL-WIKI00227376">Zvečera v salonu me je pokazal Rihard dvojkama in drju. Koscu svojo nevesto. Dekletcema so zastale besede. Nemi, osupli sta me pogledovali.</p>
  <p n="SL-WIKI00227377">„Potem bodeš ti gospá?“ vprašala je naposled Vijola.</p>
  <p n="SL-WIKI00227378">„Beatica gospá!“ smijala se je Roza, „ali si pa uže dovolj velika?“</p>
  <p n="SL-WIKI00227379">„In gospod Rihard bode pri nas v graščini stanoval?“ dé Vijola.</p>
  <p n="SL-WIKI00227279">Okó mi pade na besede: „to mora drugače biti“, ki sem jih tú gori zapisala 16. dné septembra meseea in danes 3. dné majnika meseca jim odgovarjam z izrekom: „vse je, kakor je bilo“. Še poskušala nisem predrugačiti se in pozabiti. Zakaj li se trpinčiti z nemogočnimi stvarmí? Pozabiti? Pozabiti njega! Smešno. Ali bi mi bilo možno zabiti, da žijem? —</p>
  <p n="SL-WIKI00227280">Rihard — po dolgem času mi je pisati tó jedino, tó predrago imé — Rihard je dopisaval sem tertja grofíci in se v vsacem pismu prijazno spominjal tudi mene, O bolezni ni omenjal ničesar. Bog daj, da ne vé, da sem bila blizu njega. Odpotoval še sedaj ni. Skôraj, skôraj ga vidim. O kakó se veselim in kako se bojím te sreče!</p>
  <p n="SL-WIKI00227281">16. dné majnika meseca.</p>
  <p n="SL-WIKI00227282">Prosila sem sinoči Ivane, naj čuva dvójki, v tem ko pojdem na Dorin grob. Privolila je rada preljuba starka. Vstala sem za rana in napotila se, ko je solnce baš vzhajaio. Širilo se mi je srce stopivši iz graščine. Najlepše majnikovo jutro se mi je smijalo naproti. Vsa priroda je čestitala vspomladi. Dehtel je lipov cvet po grmičih, ki obrobljajo pot doli do K. Nebó je bilo čisto, samó krog snežnikov so plavali tenki srebroviti ovoji. Rôsa se je blestela po šumi in na logi in se videla na vsaki bilki, v srčeci vsake cvetice kakor šopek biserov. In ptički so kljunce pomákali v tó tekočo svetlôbo vesela žvrgoleč, in prepevali so potem vzdigujé se v vzduh s pastirci vred, ki so po travnieih pasli črede ovác. Zvonovi so peli in marsikatera ženíca, hiteč k prvi maši, prikimala mi je, rekóč: „Hvaljen bodi Jezus Kristus!“</p>
  <p n="SL-WIKI00227283">Dolga je pot do župe, več nego dobre pol ure hodá, a meni je bila kratka. Premišljala sem: dolgo je tudi leto, toda meni se zdi kakor včeraj, da sem prišla semkaj. Travo sem videla zeleneti in veniti, žito zoreti in žeti, drevesa oveteti in jesensko listje jim odpadati. Sneg sem le v mislih gledala, ko je tukaj padal in se tajal, a sedaj zelení, cvetè in zorí uže zopet na novo vse. Tesno mi je bilo srce o prihodu, a sedaj mi je takó polno in vendar takó prosto vsega, kar ga je težílo. Srečna sem se čutila danes zjutraj in sáma nisem vedela, zakaj. Zavriskati mi je bilo in gledati na ravnost v solnce! —</p>
  <p n="SL-WIKI00227284">Veselje, seveda, zamíralo je v srci, ko sem se bližala pokopališču in prišedši k nji pokleknila na gomilo. V vsi svoji krasoti in ljubeznivosti, v vsi svoji bolesti je stala svetla Dora zopet pred mano. Togujoča in hvaležna sem ji, kakor vedno, izrekla še tukaj zahvalo za vsak prijazen pogled, za vsako milo besedo, za vsak stisek roke, s katerimi se je izvoljenka ponižavala k meni in me blažila. Klečala sem tamkaj dolgo moleč in zamišljena. Pod ljubljenim svojim cvetjem spava Dora. Gròb je čez in čez prerasten z rožami, kakeršne rastó samó na necem vrtu. Čvrste popke sedaj poganjajo. Gost venec vonjivih vijolic jih objemlje. Baš sem se hotela posloviti s predragim mestom, ko pade senca na solnčni gròb, stopinj nisem čula po mehki travi, jaz se vzdignem in pôleg mene bil je — Rihard!</p>
  <p n="SL-WIKI00227238">„Le jedinka je bila, jedinka, njemu jednaka po rôdi, po obličji, po očeh ... in to jedinko je ljubil ... “ — — — —</p>
  <p n="SL-WIKI00227239">Od smrtno blede dvojice sem vzdignila pogled na lepo, temno podobo v črnem plašči in bilo mi je, kakor da ji bi trepetale solze v očeh. In Anica, lepa Anica v nebesih?! — —</p>
  <p n="SL-WIKI00227240">Ko se malo zopet zavem, prešine mi glavo misel na pismo. Planem ponje v svojo sobo. Približala sem se tresoča Rihardu, toda ni me zapazil, ves izgubljen v nje pogled in v svoj obup. „Od Dore!“ zašepečem. Ljubljeno imé ga je elektrizovalo, segel je po pismu in strastno je poljubil. Izpregovoril ni, le hvaležen mi stisnil roko. Motiti ga nisem hotela in se vrnila stoprav k Dori, ko mi je Mirko naznanil, da je graščino zaprl, kajti „gospod Rihard“, poslednji kropilec, bil je odšel. „Lehko noč sem gospodu voščil, ali on me še videl ni, strt in bled je taval proti dômu. Bog se ga smiluj! — Zakaj li so bili pokojni gospod grof vendar tako ponosni?“ — vzdihovala je Ivana in odmajala z glavo. Ali se je luč zasvetila tudi pred očmí zveste starke? — — — — — — — — — — — — — — — — — — — — — — —</p>
  <p n="SL-WIKI00227241">26. dne avgusta meseca.</p>
  <p n="SL-WIKI00227242">Od pogreba prihajam. Šla sem bila z Ivano. Druga je drugo podpirala. Vsa okolica je privrela, gospôda in kmetje. Riharda ni bilo. Ali je odpotoval? Tudi dohtarja nisem videla. Drug grob so kopali tam v kotički: blazna mlinarica je sinoči umrla. Trudna sem, ne morem več. Vzdržavale so teló do sedaj le dušne močí. Dora, Dora, angelj božji, počivaj mirno! — — — —</p>
  <p n="SL-WIKI00227243">27. dné avgusta meseca.</p>
  <p n="SL-WIKI00227244">Po tolicih dnéh dušnega trpljenja in telesnega truda, po tolicih nočeh brez počitka, premagala me je sinoči nevečnost. Izginilo je čustvo gorjá, zaspala sem in spala kakor mrtva do belega dné. Tem bolj boleči sta se mi vrnili z zavestjo bridkost in toga. Hudim sanjam podobna se mi je kazala sprva nesreča, a skôraj je v vsi svoji grozoviti resnici zopet stala pred mano.</p>
  <p n="SL-WIKI00227245">Od ónega deževnega dne je vreme, dasi jesensko, vendar prekrasno. Oblaka ni na nébi in solnce pripéče opoludné s silno močjo. Vsa dolina dehti. Kosili so otavo. Ljudje delajo trudèč se, in se gibljejo, pojó in veselé vmes kakor prej in priroda se nasmiha, kakor da se ni zgodilo ničesar. Toda od snežnikov veje neka mrzla sapa, iz gozda se razlega čez dolino tožno šumenje in ponosnemu drevju odpadajo rdeči listi, mokri od svetlih kapelj. Pusto je v graščini, nepopisna praznota povsodi, najprijaznejši prostor izpremenen v puščavo. Nje ni, nje ne bode nigdar več! — Nje pogrešam kamor pogledam, koder hodim: na vrtu, ki je poslušal najine in — naše pogovore, v salonu, kder se mi je vselej takó prijazno bližala, v nje sobi, kder me je imenovala sestro — oj, in v dvorani, katero mi je prehoditi toliko in tolikokrat na dan, v dvorani od koder so najljubeznivše bitje nesli v naročaj zemlje, tam odmevajo zidovi še zmeraj od klica: „Manfred in Astarta“! od onega strašnega klica ki se je izvil iz dna moje duše. —</p>
  <p n="SL-WIKI00227285">„Angelj váruh moj!“ vskliknil je podajajoč mi rôci, „pozdravljam Vas z imenom, s katerim sem Vas imenoval, odkar ste mi oteli življenje.“</p>
  <p n="SL-WIKI00227286">Osupla kakor sem bila, nisem vedela kàj odgovoriti mu in lepetála sem menda nekaj o drji. Kosci, da gré njemu hvala, ali kaj tacega.</p>
  <p n="SL-WIKI00227287">„Kaj dr. Kosec! on sam, in Ivana in moja strežajka so mi povedali, kakó ste se Vi zame žrtvovali. In ako bi tudi vsi molčali, jaz sam vem, kaj sem Vam dolžan. V najhujši bolezni se mi je vendar časih zablisnila zavest in spoznal sem zlatolaso prikazen, ki je čuvala nad mano. Neizrecno dobro mi je delo, če sem nje ročico čutil na pekočem čelu, če mi je óna blazine gladila. O zahvali ne govorím. Izraza zanjo ni. Nemožno mi je tudi bilo omeniti tega v pismih do grofíce. A tù, tù na grobu nepozabljive svoje — — Dore Vam povem, da Vas óna blagoslavlja za to, kar ste stvorili meni. Dora Vas je ljubila in jaz priznavam, da Vas je najplemenitejša stvar na zemlji po pravici imenovala svojo sestro. Gospodična, v pismu, ki ste mi je izročili, omenjala je tudi Vas —“</p>
  <p n="SL-WIKI0022752">Čustvo in glas sta bila jednaka, tù in tam.</p>
  <p n="SL-WIKI0022753">Nocoj sem bila v sanjah na čarobnem vrti. Vse je bilo mirno in tiho, polna luna je plavala na obnebji in iz svetlíkajočih se oblakov so se mi nasmihali preljuba mati. Tresla sem se od blagosti, mislé, da sem v raji. Kóder sem hodila, dehtéle so rože in speči slavci sanjaje zibali se na njih vejah. Sedaj je prišel on in skrila sem se bojèč v najgostejše grmovje. Kakó je bil lep! Luna se ga ni mogla nagledati, ves svoj svit mu je razlivala na krasno obličje in vpodabljala se v sinjem nebu njegovih očíj! Presrečna sem se mu čudila, a prebadalo mi je srce, ko je bolestno klical drage svoje Dore:</p>
  <p n="SL-WIKI0022754">„in the still night, Startled the slumbering birds from the hush’d boughs.“</p>
  <p n="SL-WIKI0022755">Odpotoval je. Gol in prazen je bil svet, puščava se razprostirala pred menoj. Sredi nje na razvalinah je čepela blazna málinarica, vijóč veli rôci po prelepi Anici in proklinjaje „kačji rod“. Bežala sem pred njo. Po brezkonečnem teku dospem h graščini in srečam domóv se vračajočega Riharda. Stvarstvo je zopet zelenelo! Grofíca je potniku sočutno stiskala rokó, dvojki sta ga božali, jaz sem se od veselja jedva zavedala, toda on je zamišljen šel mimo nas, rekoč:</p>
  <p n="SL-WIKI0022756">„I have wander’d o’er the earth, And never found thy likeness“ —</p>
  <p n="SL-WIKI0022757">Obstal je v visôki dvorani, zarotèč „jedinko svojo“:</p>
  <p n="SL-WIKI0022758">„Speak to me! though it be in wrath; but say — I reck not what — but let me hear thee once — This once — once more!“</p>
  <p n="SL-WIKI0022759">In pod lepo temno, v črni plašč zavito podobo se je prikazala Dora v belem oblačili z mirtnim vencem, bleda kakor smrt. Ljubèč je vánj upirala plamteče okó ter ga tolažila:</p>
  <p n="SL-WIKI0022760">„Richard, tomorrow ends thine earthly ills!“</p>
  <p n="SL-WIKI0022761">„Farewell!“ se je glasilo iz nevidnih ustnic, „Farewell!“ odmevalo v srci mojem in prebudila sem se, hotèč umreti od toge! —</p>
  <p n="SL-WIKI0022762">Mislèč, da si glavo najprej streznim pričenši kako težavno dušno delo, da bode vtisek izgubil nekako svojo moč, ako ga iz možjan prenesem na popir, drznila sem se — Manfredovo zarotbo, to visôko pesem strasti preložiti v materini svoj jezik. Blazno, zlobno početje, s slabim svojim peresom tikati se nesmrtnega dela! Bodisi, ne morem inače! — Ako bi grofíca vedela, kaj nameravam! Izvestno bi se mi smijala. In on, Manfred, ne, Rihard? on bi se mi ne smijal, le milujé me bi skomizgnil z rameni. Ne, celó tega ne bi storil, saj jedva zna, da sem na sveti, in ako tudi, kaj se briga on za deklè, katero nima besedij, dasitudi se jej srce topí od čuda, hvale, radosti in bolesti! —</p>
</sample>
