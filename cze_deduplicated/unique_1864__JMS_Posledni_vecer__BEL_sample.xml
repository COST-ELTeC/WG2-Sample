<?xml version="1.0" encoding="UTF-8"?>
<sample n="CS0009">
  <p n="CS001150">Když pronesl tato boluplná slova, působila šlechetná, nevinná tvář jeho na mnohé tak, že zahanbeni a se slzami v očích jej odprošovati počínali; avšak ti, kteří doufali státi se na jeho místě rychtářem, neupustili od vyzývání, aby se ospravedlnil. A to bylo příčinou, že se přítomní sousedé na dvě strany rozdělili: jedni, a sice ti, kteří o nevinnosti rychtářově více nepochybovali, jej zastávali; druzí pak z pohnútek soběckých byli neustupnými. To bylo také příčinou onoho hluku, který jsme hned na počátku ze sednice slyšeli.</p>
  <p n="CS001151">„Ano, ospravedlním se, když si toho tak žádáte," promluvil rychtář, jehož bolest prolitými slzami poněkud byla zmírněna, a bledá jeho tvář nabyla výrazu veledůstojného; „ospravedlním se; ale dovolte, abych k vám dříve několik slov promluvil a vás požádal, abyste je sdělili i těm, kteří přítomni nejsou. Slyšte, uvažte a pak suďte! — Dvanácte let," pokračoval po krátké přestávce, „dvanácte let je tomu, co jste mě jednohlasně za rychtáře zvolili; dvanácte let uplynulo od toho času, kdy jsem správu milé naší obce na sebe vzal; dvanácte let jsem se vám obětoval, všecky mé síly náležely vám, pracoval jsem jen pro obec, snažil jsem se jenom pro její blaho působiti. Pamatujete se ještě na stav svůj, na stav celé obce, v jakém se před tímto časem nalézala? První, co mi na srdci leželo, bylo přání, abych uvedl v pořádek zanedbanou, zpustlou obec tuto. Rád zapomínal jsem na odpory, ano i na nátisky, s jakými jsem se z počátku potkával, neboť jsem nalézal hojnou odměnu ve zkvétání rodiště svého; to mě blažilo. Mým návodem vysušovaly se bařiny a poskytovaly vám pak hojných žní; louky byly očišťovány od hubícího je mechu a zlepšovány, tak že jste z nich brzo nad vlastní potřebu těžiti počínali; na můj návrh vykupovali jste se společnými snůškami rok po roce jeden po druhém z nepohodlné, tížící roboty, tak že po uplynutí ještě jen krátkého času stanete se všichni svobodnými; společnými příspěvky, které jsem zavedl, vystavěl si každý z vás ouhledná, přiměřená a dokonalá hospodářská i domovní stavení; na mé povzbuzení vystavěna také nová, prostranná škola, přiměřená zdraví i účelu, dále vystavěna též nová obilnice; mým přičiněním vzrostly obecní důchody a zařídilo se více jiného, obci prospěšného. Ano, to všecko stalo se za mého dvanáctiletého spravování obce: ale ovšem, obec je tím okradena, a já — ? já jsem jejím zlodějem!"</p>
  <p n="CS001152">Domluvil. Překonán pak opět bolestí a přemožen nevděčností těch, na kterýchžto blahu po tak dlouhý čas byl pracoval, zalomil rukama a sklesel na lavici.</p>
  <p n="CS0011205">„I chraň Pánbůh, abych se dříve vdáti chtěla nežli vy!" zaříkala se šibalka přetvářeně. „Neřekla jste: mé štěstí bude i tvým štěstím? Musím dříve vás šťastnou viděti, pak — pak se obrátím na vaše dobré srdce." „To bys musela snad ještě dlouho čekati."</p>
  <p n="CS0011206">„To záleží na vás, milá Lidunko. Daleko-li pak máme ještě do sv. Tří králů? Sedm dní! Když budete jen chtít, jest za čtyry neděle svatba."</p>
  <p n="CS0011207">„Dříve ale musely bychom ženichy mít, ne?"</p>
  <p n="CS0011208">„Hm!" usmála se Bětuška, „o ty je nejmenší starost."</p>
  <p n="CS0011209">„Tak?" divila se Lidunka; „ty sis tedy snad již vyhlídla a mně jsi se dosud o ničem nezmínila?"</p>
  <p n="CS0011210">"Inu," zastyděla se Bětuška, „je to se mnou skoro tak jako s vámi, jenom že naopak: ten, který mě má rád, chce mě udělati šťastnou, nemá ale posud svobodnou vůli, a ten, který vás rád má, čeká a touží, abyste vy ho šťastným učinila, k čemuž vy zase své svobodné vůle použiti nechcete."</p>
  <p n="CS0011211">„Co to zase žvatláš?!" kárala ji Lidunka.</p>
  <p n="CS0011212">„Buď jak buď," myslila si dobrosrdečná štěbetalka, „jednou to musí ven! — Odpusťte, zlatá Lidunko," řekla pak nahlas, „myslila jsem na ubožátko Sobola."</p>
  <p n="CS0011213">Lidunka upustila šátek, aby při sehnutí se pro něj zardění své ukryla.</p>
  <p n="CS0011214">„To mi věřte, drahá Lidunko, mimo mne a pantátu nemůže vás na celém božím světě nikdo tak rád míti jako on; vždyť ta jeho nemoc — "</p>
  <p n="CS0011215">„Ty jsi dnes opět příliš žvatlavá," vskočila jí Lidunka do řeči; „je to tvoje stará chyba, které tě tvůj budoucí bude muset odnaučovati."</p>
  <p n="CS0011216">„I pak to přejde samo sebou; budete-li ale vy hodně šťastna, ó, pak mi nikdo ústa nezamkne, ani on, a já nepřestanu o vás a o vašem štěstí mluviti."</p>
  <p n="CS0011217">Lidunka na ni něžně pohlédla. „Tys přece jen dobré děvče!" pravila, hladíc jí tváře. Bětuška však, majíc slzu vděčnosti v oku, které dobrotu srdce jevilo, celou ji zulíbala. „Dnes budu se za vás v kostele tak pobožně modlit, jako se modlívám za svou zemřelou matku; bude se však jistě ještě někdo jiný za vás modlit, a za toho — i já." To dořekla a odběhla. —</p>
  <p n="CS0011218">Nežli Lidunka do kostela odešla, odebrala se ještě do své ložnice, k obrazu své roditelky. Zastavila se před ním, povzdychnula si a sepjala ruce. Mluvila, rozmlouvala v duchu s duchem předrahé matky. Po chvilce pokleknula a vykonala krátkou modlitbu. Sezvánělo se do kostela. Ještě jednou důvěrně na obraz matčin pohlédla, pak se zdvihla, aby pobožnost kostelní nezameškala. „Staň se vůle boží a tvá, matinko; doufám, že i s ním šťastnou býti mohu." Tak promluvila a spěchala s nábožnou myslí do chrámu. Poslední hlasitě pronešená slova týkala se Sobola, jak snadno lze uhodnouti. Umínila si totiž jednati podle otcova přání a podati Sobolovi svou ruku, až ji slib více vázati nebude. Slib její vázal ji jen ještě jediný den! Ó, kdyby byl Sobol věděl, na čem se ustanovila, byl by si mnoho ouzkosti a bolu uspořil! —</p>
  <p n="CS0011225">„I vy milionská dryáčnice! já s vámi ode dneška nemluvím!"</p>
  <p n="CS0011226">„A mně by bylo hanba, kdybych vás mela na návsí potkat a vám se nevyhnout, abyste věděla!"</p>
  <p n="CS0011227">Tak se rozešly tyto jinak nerozdílné přítelkyně ve hněvu od sebe; ale podle toho, jak je obě dobře známe, ubezpečujeme každého, že druhý den zase jako dříve pohromadě seděly a po krátkém dorozumění své klevetářské řemeslo výborně provozovaly. —</p>
  <p n="CS0011228">Když Lidunka přišla z kostela domů, políbila otci ruku; tento na ni s otcovskou něžností pohlédnul. Zarděla se a líbala jeho tváře.</p>
  <p n="CS0011229">„Dítě — drahé dítě!" volal radostí unešený otec, který se domníval, že v oku jejím čte svolení ku svému přání; „rozumím ti? Ty snad — snad —"</p>
  <p n="CS0011230">„Chci být a zůstat věčně vaší vděčnou, poslušnou dcerou!" pravila stydlivě Lidunka a znovu jej líbala.</p>
  <p n="CS0011231">„Dcero, milá, drahá dceruško!" mluvil Pokorný s výrazem neskončené radosti, „jestliže to možná, tedy tě nyní tisíckrát více miluju. Ó, ty nevíš, jakou slastí srdce mé naplňuješ! Ne, ne, já nejsem s to, abych pojmul celou tvou lásku, tvou dětenskou vděčnost, tvou dobrotu! Dítě, tys lepší než — než já!" usmíval se otec a slzy, následek to pocitu nevýslovného blaha, kanuly na krásné vlasy dobré dcery, neboť hlava její spočívala na prsou otcových.</p>
  <p n="CS0011232">„Ó, s jakou radostí vám požehnání otcovské udělím! I matka vám bude s hůry žehnati. A což ten utrápený, věrný přítel? Musím hned k němu, abych — "</p>
  <p n="CS0011233">„Zítra, milý tatínku!" prosila dívka.</p>
  <p n="CS0011234">„Ano, ano, třeba pozejtří, milé dítě; jak ty chceš. Ale — mně bude ta noc nesmírně dlouhou."</p>
  <p n="CS0011235">„Rok a — den!" připomínala Lidunka.</p>
  <p n="CS0011236">„Budiž, nepůjdu však spát; věř mi, já bych neusnul. Musíš mi něco vypravovati. — A slyšíš, Lidunko, poněvadž jsem dnes jak náleží vesel, dej veškeré čeládce z mého soudečku k večeři, ať pije na tvé, na mé i na mého — syna zdraví. Mně přines ale lahvičku mělnického a pošli mi sem Bětušku, neboť musím též... Ale u šlaka! vždyť bych byl hnedle na ten rok a den zase zapomněl."</p>
  <p n="CS0011237">Lidunka šla připraviti večeři.</p>
  <p n="CS0011238">„Vidíš, Venclíčku," hovořil jako se Sobolem, „vidíš , neříkal jsem ti to, že dcera má jinak se rozmyslí a že ty jenom budeš mým synem? Hleď, a tys pochyboval! Ó, já znám své dobré dítě! Nyní budeme neustále pohromadě; ty budeš nyní mít od čeho živu býti — nesmíš ale být lakomý! to ne! Své dosavadní místo musíš jinému postoupit, a bude-li hodný, jako jsi ty, bude i on naším přítelem."</p>
  <p n="CS001153">I nemohl se déle zdržeti a vystoupil jeden ze starších sousedů, uchopil jej důvěrně za ruku a celý sklíčený pravil: „Odpusťte, milý sousede a rychtáři, odpusťte nám naši přenáhlenost! Nezrodila se nedůvěra tato, za kterou se stydíme a která hanbu na nás vrhá, nezrodila se v srdcích našich; byli jsme svedeni, svedeni lhářem hanebným, kterého teď nechci ani jmenovati. Hanba naše však padniž na něj! Vy pak, sousede a příteli náš, odpusťte nám a zůstaňte, za to vás žádám snažně, za to vás prosím ve jménu většiny, která, jak vidíte, lítostí sklíčena tu stojí, zůstaňte nám tím, čím jste nám až dosavade tak věrně byl, zůstaňte naším přítelem, naším rádcem — naším rychtářem!"</p>
  <p n="CS0011178">„Co pak se mu přihodilo?" tázala se Lidunka soucitně.</p>
  <p n="CS0011179">„Na dnešek v noci se tak rozstonal, že ani ráno vstáti nemohl a starý pan učitel sám do školy jíti musel," zněla odpověď.</p>
  <p n="CS0011180">„I Pane Bože! A nevíš, co mu schází?" tázala se podílu beroucí dívka dále.</p>
  <p n="CS0011181">„Je prý se báti, že dostane hlavničku. Chvílemi prý usne a mluví pomateně ze spaní; paní učitelka povídala, že prý fantazíruje."</p>
  <p n="CS0011182">„A o čem? nevíš, o čem mluví?" tázala se dychtivě Lidunka a hlas její počínal se třásti.</p>
  <p n="CS0011183">Bětuška přišla do rozpaků. „Inu — ale proč bych vám to neřekla," dodávala si smělosti; „fantazíruje prý o našem pantátovi a — o vás." „Pro všecko na světě! Mluv, mluv! Ptej se, nevíš-li, avšak pověz mi, co v blouznění svém mluví," nařizovala ouzkostně dívka, která příčinu nemoci tušila.</p>
  <p n="CS0011184">„Vaše jmeno prý má pořád, jak se říká, na jazyku a hned prý naříká na svou chudobu, hned zase mluví o nesmírném bohatství, o statcích a panstvích; hned pláče a hned zase se směje, až prý přítomné hrůza obchází."</p>
  <p n="CS0011185">„Ví to můj otec? Byl u něho lékař? Obsluhuje ho někdo?" Tak stíhala otázka otázku, aniž Bětuška času měla na některou z nich odpověděti. V tom vešel otec. Bětuška odešla.</p>
  <p n="CS0011186">Obličej Pokorného byl živý obraz zármutku. „Nás přítel stůně," pravil k dceři.</p>
  <p n="CS0011187">„Ano, slyšela jsem už," odvětila tato a stavěla se co možná lhostejnou.</p>
  <p n="CS0011188">„Byl jsem u něho; může to s ním dosti dlouho trvati. Lékař, který k němu přišel, pravil, že rozhodne jedenáctý den, zdali se vůbec pozdraví, anebo — "</p>
  <p n="CS0011189">„Mohl by snad — "</p>
  <p n="CS0011190">„Umříti!" doplnil otec s povzdechem nedokončenou její otázku. Lidunka sebou trhla.</p>
  <p n="CS0011191">„Jest jenom jediný známý prostředek, kterým by se zabrániti mohlo úplnému, snad usmrcujícímu vypuknutí nemoci," pokračoval otec se hlavou k zemi skloněnou.</p>
  <p n="CS0011192">„A proč se ho nepoužije?" zněla vyčítavě otázka dívčina. Otec na ni něžně pohlédnul. Ona mu rozuměla, uchopila ruku jeho, zvolala prosebně se vnitřním zápasem: „Rok a den, drahý otče!" a zmizela.</p>
  <p n="CS0011193">„Rok a den!" opětoval zarmouceně otec; „rok a den, a nejlepší člověk může zatím umříti a já ztratím nejvěrnějšího přítele."</p>
  <p n="CS0011194">Slabost otcova, následek to přílišné, až přepjaté lásky k dceři, nedovolila mu, aby s touto vážněji promluvil. Každý den byl u Sobola, celé hodiny strávil u jeho postele a jenom podpoře a naději, jakouž mu podával, bylo děkovati, že pátého dne již lepšiti se počínal.</p>
  <p n="CS0011195">„Vy a nikdo jiný, ano, vy budete mým synem," těšíval ubohého; „nebažím po bohatství, po mamonu, vaše dobré srdce má u mne větší cenu nežli všecky statky bohatého surovce. Buďte dobré mysli; přijde čas, že i dcera má pozná malichernost svých myšlének a pak bude jednati podle rozumu."</p>
</sample>
