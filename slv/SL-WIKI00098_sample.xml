<?xml version="1.0" encoding="UTF-8"?>
<samples n="SL-WIKI00098">
<sample><p n="SL-WIKI00098565">Kraljedvorski rokopis.</p>
<p n="SL-WIKI00098566">Milo so peli dva dni pozneje Cerkljanski zvonovi; kajti nesli so iz Strmolskega gradu ubitega Gorička k pogrebu. Velika množica ljudij ga je spremljevala na zadnjem potu. Trditi nočemo, da jo je vabila pobožnost in žalost po rajncem, temveč radovednost, ker nosili so mrliča grajski hlapci in grajščak sam ga je spremljal. Videzno žalosten je bil le eden pogrebec. Zadnji za množico stopal je možak rudečih las in z zavezano glavo Urban Kos, Goričkov prijatelj. Povedali smo že, da je bil ranjen pri Knafljevem begu. Dva dni se je zdravil potém v gradu in čakal Goričkovega pogreba. In ko je stopal potém na videz žalujóč po umrlem in je odgovarjal glasneje molitvi pogrebcev, mislil bi bil lahko kdo, kako mu sega v srce prijateljeva smrt. Vendar temu ni bilo tako. Vso pot je premišljal Kos, kaka neizmerna škoda je, da je utekel Knafelj, že zaradi tega, ker ne bode zdaj sodnik Kramar hotel njemu izplačati obljubljene talije. Poslednje bi bilo sicer vzlasti zdaj prijetno, ko je umrl Goriček in bi njemu istega denarja niti delíti ne bilo potreba.</p>
<p n="SL-WIKI00098567">Ker je bil ta dan ravno nedelja in ker se je dogodba o boji z luteranci na Stmolskem dvorišči raznesla urno po vaséh na daleč okrog, je naravno, da je pogreb Gorička, o kterem so trdili vsi kmetje, da ima tudi luterš-dušo, napravil velik hrup, in več kot tisoč ljudij je privabil v Cerklje. Najbolj čudno in nerazumljivo pa se je dozdevalo ljudem, kako se more taka griva brezverska pokopavati s tako slovesnostjo, kakor da bi bil dober katoličan, in povrh še na njih blagoslovljeno in katoliško pokopališče. Dobro so namreč vedeli kmetje, da prepoveduje postava pokopavati luterance na svetem kraji. Čule so se torej že dan prod pogrebom grozitve in govori posameznih kmetov, da ne trpé, da se jim skruni pokopališče, in isti Goriček ne bode počival ondi, ker je bil luterš od nog do glave, če ravno gosposka in pa Strmolski grajščak tega ne ve, ali pa verjeti noče.</p>
<p n="SL-WIKI00098568">Vnel se je bil tudi že prvi dan mali boj zaradi Gorička v Cerkljah. Ko je namreč crkovnik jel mrliču zvoniti, pritekli so sosedje in zavezali s silo zvonove. Opoldne in zvečer pa je zvonilo zopet, a ne spodaj pred crkvijo, temveč v zvonik se je bajé nekdo zaklenol in zvonil je v linah iz strahu pred kmeti mrliču. Vse to se je razneslo urno kakor blisk po fari in vzbujalo neizmerno radovednost, kako bodo pokopavali ubitega Gorička.</p>
</sample>
<sample><p n="SL-WIKI00098175">Lahko je torej umevno, da je znala mladega Knaflja zaplesti v svoje ljubeznive zanjke, ktere se nikjer in nikdar ne razpletó rade, ako so ujele svoj plen.</p>
<p n="SL-WIKI00098176">Pridigovala je lepa pridigarca v začetku svojega govora o nesreči in preganjanji novoverskih idej, proti kterim se je bila v poslednjem času uprla kratkovidna crkvena in deželska gosposka, in dokazovala ter izpodbujevala je s prepričevalnimi besedami, da je to preganjanje svete stvari le začasno, da požari po končanem boji toliko lepše uma luč nad sedanjo temoto.</p>
<p n="SL-WIKI00098177">Po takovih splošnih opombah razgrel se je vedno bolj in bolj njen glas, bičala je brezozirno mlačnost lastnih prijateljev, ki se strašé kakor otroci vsake sapice ali pa puščajo osebnim koristim ali strastim služéč voje zastave ter izdajejo svoje brate.</p>
<p n="SL-WIKI00098178">Med tem je postajalo občinstvo v crkvi vedno bolj nemirno; kajti razumelo je, kam merijo te puščice, in že je imenovalo šepetaje sem ter tja ime: Knafelj renegat.</p>
<p n="SL-WIKI00098179">Takovo situvacijo porabila je pridigarca Stobe na korist svojemu govoru, in zaklicala je strastno svojim poslušalcem: „Knafelj, prav imate, on je begun iz našega tabora. Zatajil je morda že našo stvar in prelomil svojo prisego.</p>
<p n="SL-WIKI00098180">Dva poslanca sem že poslala v njegovo skrivališče ter ga pozvala sém, kjer potrebujemo pogumnih delavnih mož; a vselej je našel izgovor za svojo mlačnost.</p>
<p n="SL-WIKI00098181">Zdaj je posoda moje in tudi vaše potrpežljivosti polna. Pozivljam vas, da sklenemo danes na tem svetem mestu, da se pošlje deputacija dveh najbolj zanesljivih mož z zadnjim poveljem k njemu, naj se pride opravičevat zaradi svoje bojazljivosti; ali pa izgovorimo pred oltarjem skrivno glavo; kaj pomeni ona, razumete, skrbeti pa hočem jaz, da se ízvrši brez zamude.“</p>
<p n="SL-WIKI00098182">Nepopísljivo navdušenje ter sovraštvo in strast vzbudila je pridigarca s svojim govorom.</p>
<p n="SL-WIKI00098183">Čuli so se obili klici: „Stobe je naš župnik in voditelj odslej“. Nekteri možakarji so hiteli celó na prižnico ter nesli na svojih rokah lepo vdovo pred oltar, kjer so se nadaljevale molitve za uspeh nezmotljive Lutrove vere.</p>
<p n="SL-WIKI00098184">Zdaj zagleda v ravnem polji Mlad’ga poba urno teči, Beli list v roti nesti.</p>
<p n="SL-WIKI00098185">Narodna.</p>
<p n="SL-WIKI00098186">Prva noč je bila po tej dogodbi. Rudča a luna je vzhajala tam izza smrekovih gozdov Kolovskega gradú in po malem razsvetljevala pot, ki vodi ob strmini iz Kamnika proti Podgorju.</p>
<p n="SL-WIKI00098187">In po tej stezi, ki je bila na pol s travo prerastena, na pol s snegom zametena, korakal je suh, a žilav mož ter majhne postave, precej po mesečnem vzhodu sém od mesta in klel je, da mora baš nocój to noč pihati iz Bistrice sém prokleti mrzli Štajerc, da se mu zanohtuje na rokah in ga ušesa skelé, kakor da boi jih bile ose opikale.</p>
</sample>
<sample><p n="SL-WIKI00098623">Jok, nežen in mil, odgovarjal je tem klicem. Po njem so spoznali hlapci grajsko hčer Lavro v podobi zasačenega mladega stražnika.</p>
<p n="SL-WIKI00098624">Kake tri ure pozneje, ko se je jelo komaj ruditi na vzhodu nebo, nastane zopet šum in tekanju po gradu. Kmalu se odpre grajska ječa, in oboroženi hlapci sprejmó v svojo sredo mladega Avniča. Dva jezdeca v črnih plaščih nad oklepi in z zaprtima vizirjema jezdita v prvej vrsti in poleg obsojenca krvnik z golim mečem, opravljen v rudečo obleko. Žalostna je bila ta procesija, ki se je vila iz grajskega dvorišča na višino ob gozdn. Obstala pa je ondi, kjer je bil hrastov hlod v zemljo postavljen.</p>
<p n="SL-WIKI00098625">A v istem času je stala na grajskem dvorišči naprežena kočija. Mlada gospica Lavra pride z objokanim očmi poleg grajščaka iz gradu in se vsede v pripravljeni voz. Ko je zavila potém kočija iz grajskega ozemlja na cesto, ki je vodila proti vzhodu, ozre se še enkrat ženski obraz iz kočije na grajsko višino, a ondi vidi na veliko svojo žalost, da je že Avniča zadela — smrtna kazen!</p>
<p n="SL-WIKI00098626">Ničesa! Idi k stolu jest in pit, Zvršiti hoče mu še dones vse, Kar je potrebno, to veruj mi tvrdno, Slovenski sosed!</p>
<p n="SL-WIKI00098627">Tugomer.</p>
<p n="SL-WIKI00098628">Na pokopališči v Podgorji bila sta izkopana v enem tednu dva skrivna luteranska groba. V prvem je počival ubiti Knafljev izdajalec Goriček, v drugem v Strmole obešeni Avnič, čegar truplo so luteranci zvečer ukradli raz vislic, a v prihodnjej noči so ga skrivaje ondi zagrebli ter grob s kamenjem zakrili, da nihče ne oskruni počivališča slavnemu možu.</p>
<p n="SL-WIKI00098629">Sedem dnij pozneje slavili so spomin teh mrtvecev njihovi prijatelji pri znanem Bobku v Podgorji. Ta mrtvaška sedmina bila je prav za prav tudi občni zbor vseh zastopnikov luteranstva na Gorenjskem.</p>
<p n="SL-WIKI00098630">Trditi moramo, da je bil žalosten in precej obupen položaj poslednjih po zadnjih dogodbah. Rokavec je živel v Nemčiji, Knafelj je bil tudi odšel na Nemško posvetovat se z ondotnimi pospeševalci krivoverstva na Slovenskem, goreči Avnič je počival v grobu in tudi Gorička, najbolj pogumnega agitatorja za versko stvar, ni bilo več. Povrh je pritiskala gosposka tem bolj od dne do dne krivoverce; Kamniški sodnik Kramar je pridobil v mestnem pisarji Nagliči izvrstnega pomočnika. Uboj Cerkljanskega župnika, obsodba Avničeva plašila je vedno bolj skrivne somišljenike. Ljubljanski škof Urban Tekstor si je pridobil velike privilegije za postopanje proti luterancem. Njegov koran in glavni „commissariuss reformationis“ Hren pa je bil znan zaradi osebne energije in ostrosti. Krivovercem je bilo osobito izvrstnega zastopnika in voditelja potreba v tem žalostnem položaji. A kje dobiti namestnika Knaflju? Lutrova somišljenika ni bilo na daleč okrog, priprosti možje pa so imeti premalo omike in osebnih izkušenj za težavno vodstvo tukajšnjega luteranstva, kteremu je jela skoro vsa dežela stopati na pete.</p>
</sample>
<sample><p n="SL-WIKI0009863">„Za-te se bojim prijatelj“, pristavil je naposled Knafelj. „Ti izgubljen, uničena je naša stvar; ti si hrast, mi tvoje mladíke, ti solnce, ki nam kaže pota v temoti, mi potniki v noči brez tebe.“</p>
<p n="SL-WIKI0009864">Med takim pogovorom pripravljal je Knafelj sveto obhajilo. Vzel je iz burze zlat kelih in ga postavil na mizo, vlil jo vína va-nj, položil na pateno belo hostijo in blagoslovil oboje ter molil z razprostrtimi rokavi nad bolnikom.</p>
<p n="SL-WIKI0009865">„Ali se kesaš svojih grehov in jih obžaluješ?“ vpraša potém bolnika.</p>
<p n="SL-WIKI0009866">Ko ranjenec molčé prikima in se željno ozre po zadnjej popotnici svetega zakramenta, povzdigne mašnik kelih, blagoslovi z njim tovariša in pristavi: „Veliko si trli l in trpiš za luč resnice svete vdre, užij torej ta kelih svete krvi in kruh božjega telesa, ki te naj spremi v večno življenje — amen.“</p>
<p n="SL-WIKI0009867">Komaj pa ko je izgovoril te besede, s kterimi se je delilo tedaj luterancem obhajilo „sub utraque“ ali v podobi kruha in vina, začuje se zvunaj pod malim oknom strašna kletev, in kakor otročja glava težek kamen prileti v stanico ki zbije Knaflju obhajilni kelih iz rok in pogasi svetilnico poleg bolnika. Strašen nered nastane zdajci vsled tega v koči.</p>
<p n="SL-WIKI0009868">„Izdana sva, prijatelj. Hiti, reši si življenje, jaz rad umrjem!“ vzklikne prestrašen bolnik, ko ga poskuša tovariš vzdignoti ter hoče odpeljati v varnejši kraj poslopja.</p>
<p n="SL-WIKI0009869">Med tem je šum in krik zvunaj vedno večji postajal. „Luteranca! Ubijmo ju, obesimo ju!“ čujejo se razburjeni glasovi. „Našo sveto vero nam pačijo in božjo kri pri obhajilu pijó“, kriči s posebnim naglasom krepek moški glas.</p>
<p n="SL-WIKI0009870">Neustrašljiv in neupogljiv je bil kaplan Knafelj. Kakor da bi se ne bilo ničesar pripetilo, obhajal je potém svojega tovariša in ga tolažil. In ko se je prepričal, da ga ne more s seboj odpeljati, blagoslovil ga je za slovo, poljubil in objel rekóč: „Zaradi svete naše stvari grem, sicer bi me le mogla smrt ločiti od tebe. Prijatelj, če postaneva mučenika za najino sveto vero, toliko lepše drevo spoznanja in razsvetljenja požene nad najinim grobom.“</p>
<p n="SL-WIKI0009871">S solznimi očmi zapusti potem svojega prijatelja in še enkrat se ozre nazaj pri vratih, v znamenje, kako težka mu je ločitev od njega.</p>
<p n="SL-WIKI0009872">Prišedši k izhodu, zapazi, da so duri od zvunaj zaslonjene in da ga čaka gotova smrt, če pride v roko razjarjenemu sovražniku luteranstva. Zaradi tega spleže po lestvi pod slamnato ostrešje, pretrga si ondi slabi krov in skoči tri sežejo globoko dol na zemljo.</p>
</sample>
<sample><p n="SL-WIKI00098712">„To je pa tako, kakor hobad in obcestni tropotec na otepeno glavo, ti povém, ti služabnik božji; kajti jaz imam nocoj takove novice za Gogalo, da mu mačkino bolezen bolje ozdravijo, kakor krópive pasji želodec, verjami mi!“</p>
<p n="SL-WIKI00098713">Ta pogovor, ki se je glasneje vršil, kakor je bilo v Cepudrovih mislih, vzdramil je v kočí spečega Gogalo. In ta je zaklevši planul kvišku, odprl duri na stežaj, da so zarežale kakor postni klepetec, in zaklical: „Cepuder, dani se še ne, a ti pa že z jezikom kakor s tremi zvonovi ob sobotah popoldne pritrkavaš!“</p>
<p n="SL-WIKI00098714">Prestrašila sta se govornika vzbujenega, ne baš krotkega kovača in mojstra, da jima je zadnja beseda kakor ajdova skorja v grlu zaostala. In ko so se zopet zaprle duri, ohrabril se je Kriškar, da je s pestjo tri pote ná-nje potrkal, potom pa ponižno in s pripognenim hrbtiščem v kočo stopil.</p>
<p n="SL-WIKI00098715">„Kaj bi rad, Cepuder? Pusti me dalje spati, ti nadloga sitna,“ zareži se v temini Gogala menéč, da ga moti njegov hišnik Cepuder.</p>
<p n="SL-WIKI00098716">„Nekaj važnega imam povedati mojster in zapovednik vseh pravili luterancev,“ oglasi se ponižno zdaj Kriškar in vrti svoje širokokrajno pokrivalo med prsti, kakor da bi gonil mlinsko kolo.</p>
<p n="SL-WIKI00098717">„Besede so mojega zvestega pribočnika Kriškarja, podobe pa ne vidim v tej beznici temnej,“ pravi Gogala iznenadjen potem, ko žvepljeno nit ožiga in posveti prišlecu v obraz. Ko se pa prepriča pri luči, da je rés oni, o kterem je sodil, vpraša ga resno:</p>
<p n="SL-WIKI00098718">„Kako sí opravil posel v Ljubljani? Kaj je novega v mostu?“</p>
<p n="SL-WIKI00098719">„Proso je dozorelo, mojster naš in gospod. In kedar se približa oni čas, treba je postaviti slamnato strašilo vá-nje, da odpodi vrabce, ki se zaganjajo kar v gručah po latovjí sem ter tja, vam trdim,“ odgovarja potuhneno in smehljaje se črevljarski pribočnik.</p>
<p n="SL-WIKI00098720">„Ti hočeš reči, Kriškar, da se bliža priložnost, ko lahko nastavimo svoje meže,“ vpraša zdaj bolj veselo Gogala.</p>
<p n="SL-WIKI00098721">„Tako sodim jaz, mojster slavni, da če raztegnete vi svoje zanjke med Črnučami in Trzinom, ujamete postrv, ki bode tehtala najmanj poldrugi stot, naj se imenuje že Hren ali tista podlasica biriška, sodnik Kramar!“</p>
<p n="SL-WIKI00098722">„Govori jasno! Kako je to mogoče, Kriškar?“ Petdeset srebernjakov ti izplačam isto uro, ko caplja eden izmed onih v našej mreži.“</p>
<p n="SL-WIKI00098723">„Težko ne bode, če morete zaupati svojim ljudem.“</p>
<p n="SL-WIKI00098724">„Dve sto jih postavim že jutre večer ob cesti med Kamnikom in Ljubljano, ti povém; če ne, naj se ne imenujem kovač Gogala,“ odgovori s ponosom tovariš.</p>
</sample>
</samples>