<?xml version="1.0" encoding="UTF-8"?>
<samples n="SRP18960">
<sample><p n="SRP189601279">— Није овди господин и госпођа. Можете ићи!</p>
<p n="SRP189601280">— Ја где су? — упита Продан.</p>
<p n="SRP189601281">— Можете ићи кад кажем ! — издра се Нанчика.</p>
<p n="SRP189601282">— Баш сад нећемо да идемо — подвикну Тоша.</p>
<p n="SRP189601283">— Госпођице Нанчи, молим вас, не дајте — рече капетан иза њени леђа (а ово је први пут да је назове: „госпођица“)</p>
<p n="SRP189601284">— Идеш ти у першун : — цикну Маџарица на Тошу и нешто му скреса њеним језиком.</p>
<p n="SRP189601285">— Чекај док ти ја дођем тамо! — подвикну он.</p>
<p n="SRP189601286">Нанчика истрча пред врата с џезвом вреле воде.</p>
<p n="SRP189601287">Продан Жмурић се насмеја.</p>
<p n="SRP189601288">— Ето и тога има, Тошо, на трновитом путу политичких радника — и окретоше назад.</p>
<p n="SRP189601289">Крста Миликић, који беше у пандурском мутваку, не би ли бар тамо докучио шта се ово збива, стиже Продана на вратницама среског дворишта.</p>
<p n="SRP189601290">— Молим ! Добар дан желимо!</p>
<p n="SRP189601291">— О, здраво Кићо! — здравише се обојица.</p>
<p n="SRP189601292">— На премер, относно, шта је ово? Ја не могу да будем паметан откуд овај, да речемо, прекрет...</p>
<p n="SRP189601293">— Политика! — рече Продан и слеже раменима.</p>
<p n="SRP189601294">— То су обичне ствари —додаде Тоша.</p>
<p n="SRP189601295">— На премер, таква је сад ситуација страних сила у нашој отаџбини ?...</p>
<p n="SRP189601296">— Тако је на сваки начин. Све је то масло страних сила — одговори Продан значајно.</p>
<p n="SRP189601297">— Па шта ћемо сад ?</p>
<p n="SRP189601298">— Да се боримо! — вели Тоша и прокртољи плећима.</p>
<p n="SRP189601299">— Како нареди господин Шеф, онако ћемо — рече Продан.</p>
<p n="SRP189601300">— Како то, на премер, да се боримо? — упита Кића.</p>
<p n="SRP189601301">— Онако к’о што се опозиција бори. Видео си како су се они борили против нас. Дужност је сваког члана наше партије, да с постојанством и пожртвовањем извршује одлуке партијске — објасни Продан важним нагласком...</p>
<p n="SRP189601302">— Знам, на премер, то није морално, већ је дужност својевољно извршивати што се нареди од господина Шефа — рече Кића — И сваки ће пре послушати кад није морално, него да је нешто на силу...</p>
<p n="SRP189601303">У том из извршитељеве собе повирише апсеници и заграјаше: — Ене их! У а—а.</p>
<p n="SRP189601304">— Тако је! У здрављу! Очекуј заповест господина Шефа — поздравише се обојица.</p>
<p n="SRP189601305">— Збогом! Срећан пут ! — одговори Кића и пође — не зна ни он где ће...</p>
<p n="SRP189601306">У механи Симе Кезуна (а она је на најугледнијем месту те варошице која се, узгред буди речено, састоји из једне праве улице од 35 кућа, 15 дућана и 7 механа) искупило се много света. Ту су занатлије, трговци, радници, чиновници и практиканти. Пију и разговарају о новом догађају.</p>
</sample>
<sample><p n="SRP189601444">Остави чибук, скиде капу, прекрсти се, извади нож, набоде парче воска и пригрија уз ватру. Окрену по неколико пута и с једне и с друге стране, и таман да га растињи, а укућани привикаше:</p>
<p n="SRP189601445">— Ђеко ! Ене !</p>
<p n="SRP189601446">— Господару! Погледајде!</p>
<p n="SRP189601447">Он погледа на врата. Путањом преко вотњака иде Стојадин Пошурлић, а за њим. Кића.</p>
<p n="SRP189601448">— О, Боже! — узлану Јеротије и очи му заводнише: — Стојадине, Бог те обрадов’о и сутрашњи празник.</p>
<p n="SRP189601449">Жене, момчад и деца поврвеше из собе и куће на врата.</p>
<p n="SRP189601450">— Пст! ни речи! — проговори Јеротије. Остави посао и изађе пред кућу.</p>
<p n="SRP189601451">— Ја, мисите ви да поједете сами ’нолику печеницу. Није коме је речено, но коме је суђено... Јес’, Бога ми ! — рече Стојадин, а кад се приближи, викну: — Помози Бог!</p>
<p n="SRP189601452">— Бог вам помогао! — одговори Јеротије.</p>
<p n="SRP189601453">— Добро смо ти дошли, и да се пољубимо — рече он и цмокнуше се три пут у образе: — Деде у руку, ђека... У руку, ја како !...</p>
<p n="SRP189601454">— Опрости ђеко — промуца Кића и притрча, те га пољуби у руку, а чича Јеротије се мало саже, те се пољубише у уста.</p>
<p n="SRP189601455">— А сад ћемо у кућу! Помози Бог и овде!</p>
<p n="SRP189601456">— Бог вам помого — одговорише сви.</p>
<p n="SRP189601457">— Стрица у руку, стрине у руку... А ви, снашице, момчадијо, дечице, овамо, овамо, бату у руку.</p>
<p n="SRP189601458">— Добро нам дош’о Кићо — загрли га Мојо.</p>
<p n="SRP189601459">— Бато, бато ! — разигра се мали Раде и ухвати му се за скут.</p>
<p n="SRP189601460">Жене се ухватише за очи. Стојадин ману руком : — Ћут !</p>
<p n="SRP189601461">— Ни речи! — заповеди Јеротије.</p>
<p n="SRP189601462">— То ти је оно: изгубљен бист, па се нађе, мртав бист, па оживе — како ли оно беше у Светом Писму — рече Стојадин. — А прексутра, настави он, у име Бога, ето нас свију: и попа, и кума, и Јаћима, и свију. Дрште се добро! Само да видимо,какав ће ручак бити.</p>
<p n="SRP189601463">— Боже, дај здравља да дочекамо, па ћеш видети — осмену се Ђеко.</p>
<p n="SRP189601464">— Вала знаш шта је, Стојадине, имам једног шиљега, нема га ’наког у свој капетанији. Ама сав се уоблио к’о трупац... Јес’, славе ми! Баш к’о да сам врач’о, те га оставио — рече Мојсило.</p>
<p n="SRP189601465">Кића убриса зној с чела, дану душом, и тек сад погледа по свој кући</p>
<p n="SRP189601466">— Прекрсти се, синак! — рече Јеротије, погледа у Кићу и додаде му превлаку.</p>
<p n="SRP189601467">Он скиде капу, прекрсти се, узе једном руком за један крај, а другом за други.</p>
</sample>
<sample><p n="SRP18960677">— Код куће — одговори Јула.</p>
<p n="SRP18960678">— Ко, море? Стојадин, је ли — подвикну старац и загледа се девојчици у очи.</p>
<p n="SRP18960679">— Јес’ код куће, у оџаклији — одговори она.</p>
<p n="SRP18960680">Јеротије поскочи к’о младић :</p>
<p n="SRP18960681">— Ајдемо, радости моја! — забаци торбу за леђа, штап под мишку, а њих двоје узе за руке..</p>
<p n="SRP18960682">За тренутак беху код куће. Тек што крочише у двориште, а Стојадин се помоли из оџаклије. Чича Јеротију се учини да се Бог зна од кад нису видели, и дође му нешто, па се залеће, те се пољубише.</p>
<p n="SRP18960683">— Где си ти, море? — рече Јеротије и очи му засузише.</p>
<p n="SRP18960684">— Ево мене, но где си ти — осмену се Стојадин и поведе га у оџаклију.</p>
<p n="SRP18960685">— Вала, право велиш!</p>
<p n="SRP18960686">Истрча и домаћица у присрет:</p>
<p n="SRP18960687">— Добро дош’о, Ђеко!</p>
<p n="SRP18960688">— Жива била, Јело — одговори он и спусти поглед у земљу к’о кривац</p>
<p n="SRP18960689">— Овамо овај уљез раскараванио, па не мисли ићи — нашали се Стојадин.</p>
<p n="SRP18960690">У соби, у оџаклији, сеђаше на кревету висок и крупан човек. На његовом тамном, као опаљеном лицу и малим, црним очима, засија се благ осмејак радости. Кад ови ступише у собу, он се полако подиже, спусти дебелу трешњеву муштиклу на сто, дохвати се својих дугих и крупних бркова, па стаде к’о пред старијег. То беше Јаћим Вулетић.</p>
<p n="SRP18960691">— Здраво мирно, Јаћиме! Ти, Бога ми, вреднији — ослови га Јеротије.</p>
<p n="SRP18960692">— Добро, ’вала Богу! Како ви на дому?</p>
<p n="SRP18960693">— Да речем добро. Па како ти још? - погледа у Стојадина.</p>
<p n="SRP18960694">— Не знам како ви, ја, Бога ми, красно — одговори Стојадин весело, к’о увек.</p>
<p n="SRP18960695">— Е, јеси л’ чуо, човече, живећеш сто година! ’Оћеш љубаве ми! — подиже Јеротије обрве и пљесну га руком по рамену.</p>
<p n="SRP18960696">Јела донесе јастук, мету на столицу и намести Јека за сто.</p>
<p n="SRP18960697">Стари Стојадин, па то ти је! — рече Јаћим.</p>
<p n="SRP18960698">— Па причај ми, човече...</p>
<p n="SRP18960699">— Шта имам да ти причам : покупио сам општинске бу’е и дон’о овде, те истрес’о...</p>
<p n="SRP18960700">— Стојадинова посла! — ману главом Јаћим.</p>
<p n="SRP18960701">— Опрости, брате, куд ћу из своје коже — узлану Јеротије — Шта да радим, ако Бога знате?</p>
<p n="SRP18960702">— Прој се спрдње, молим те... Реци ти мени, ’оћеш ли најпре ладну, па врућу (а врућа ракија пушаше се у лонцу, на столу) или ћеш овако да продужимо — дохвати га Стојадин по руци.</p>
<p n="SRP18960703">— Полако, брате... Причај ми кад ти велим.</p>
<p n="SRP18960704">— Видим ја шта је; ’оће старац удробљено: и ладну и врућу — скочи Стојадин.</p>
</sample>
<sample><p n="SRP18960337">Госпођа извршитељка дубоко уздану</p>
<p n="SRP18960338">— Господине! У вашим је рукама срећа наша... Можете нас уцвелити, унесрећити... Она је злобна и пакосна душа... Можете!... — заклони очи руком и сузе јој оросише лице.</p>
<p n="SRP18960339">— Госпо, ја вас не разумем...</p>
<p n="SRP18960340">— Чула сам...</p>
<p n="SRP18960341">Продан Жмурић пљесну је лако по влажном образу:</p>
<p n="SRP18960342">— Док је мене, не бојте се!</p>
<p n="SRP18960343">Жену обли румен стида уз образе.</p>
<p n="SRP18960344">Чуше се гости из капетанове собе. Посланик звизну кера, окрете се и тромо оману својим дубоким туром...</p>
<p n="SRP18960345">Не прође ни пун месец од дана, кад је Крста Миликић, у „гостинској сали“ среске канцеларије уведен у дужност члана Жмурића партије, а он је већ преседавао у судници криворечке општине. Једног дана стиже акт среског начелника, којим се дотадањи општински председник збацује а за вршиоца те дужности поставља Крста Миликић.</p>
<p n="SRP18960346">Тежак терет навали се на плећа Крсте Миликића, али он га је с поносом понео. Сад тек осећаше да је дошао тренутак, када му се ваља показати: шта је и колико вреди. И многопоштовани посланик г. Продан Жмурић, и срески начелник г. Спаса Жеравица, па главом и сам господин Шеф у Београду погледају на Кићу Миликића: шта у њему лежи. Ако се покаже овде, у општини, ваљаће свуда. А он већ зна у чему му се ваља показати.</p>
<p n="SRP18960347">И преже на посао.</p>
<p n="SRP18960348">Погледа око себе и поче с реформама. Изјури два голотрба бирова, од којих се не би уплашила ни баба на поздеру, а то ли зубати опозиционари, па добави двојицу пандура из околне општине, са црним војничким блузама и црвеним капама и чакширама. По препоруци Коце Стевџића узе за општинског ћату Тиму Тимића, званог „двоката“, дугогодишњег општинског писара, који у прсте зна све параграфе и измене и допуне у законима. И судије је насвојио: у два маха пуштат је испод суда због фалсификата. Главно: „наш је човек“ — вели Миликић. Општинску судницу измести из једне брвнаре у механску собу, а амурлук старе пекарнице окрпи и удеси за апсану. То све за време док се нова судница озида, од које је план био већ готов — у глави Киће Миликића.</p>
<p n="SRP18960349">Недеља по Крстовудне беше дан, за који је сазвао збор пореских глава своје општине, код криворечке суднице. Рано изјутра, истог дана, беху председник и ћата у судници. Кића беше у уским сукненим чакширама, чошном копорану и фермену. На ноге назуо нове чизме на боре, и мамузе. Узод’о се и узнемирио, а из главе му не избија облик збора. На пример, мисли он: пред механом намештен је сто, овај дугачки с углађеним ногама, застрт новом, зеленом чохом, коју сам ономад купио у чаршији. На столу нов дивит, туце хартије, неколико наредаба и расписа и сви закони. У горњем крају седим ја, устурио се и накомрдио, а подаље, с леве стране, погнуо се ћата, па пише. Пишти перо к’о шаран. Иза нас два пандура, „црвенкапе", у потпуној ратној спреми. Пред нама прекрилио народ: напред старци, па средњаци, па младеж, сви гологлави. Устајем ја, па говорим, говорим, причам и разлажем пуна два часа, све ово што сам написао и на изуст научио, а они вичу: живео! тако је! Старци се гуркају и шапћу: „Ама је ли ово Кића покојног Радоја ?“ — а ја растим... Још да ми оће доћи капетан Спаса, многопоштовани посланик Продан Жмурић, па и главом сам господин Шеф из Београда, не би се застидео. Видели би, како је Кића Миликић своју војску риктовао...</p>
</sample>
<sample><p n="SRP18960330">Окупише га неке удовице за „’валиду“ која им се рђаво издаје; један сељак за неко извршење, које чека ред од пре дванаест година и од кога половину нуди господину посланику; један „начелни“ тражи препоруку за зајам из „вонта"; један ћата поверљиво саопштава, како се кмет дружи с опозиционарима и још ни једног није казнио и т. д.</p>
<p n="SRP18960331">— Извидићу, наредићу, учинићу! — рече Жмурић и упути се госпођи извршитељци, о којој му је госпођа капетаница тако дуго и много причала.</p>
<p n="SRP18960332">Госпођа извршитељка, млада плавуша, у богато везеном либадету са безброј белензука на голим рукама и још голијем врату, врло марљиво храњаше г. посланиковог „хектора,“ пред вратима своје собе.</p>
<p n="SRP18960333">— Он је тако умиљат — рече она, држећи Фину порцуланску чинију, пуну млека.</p>
<p n="SRP18960334">— Извин’те, зашто тако! — пљесну се рукама посланик.</p>
<p n="SRP18960335">— Молим вас, зашто не, ја ужас волим псе, а нарочито овако благородно... Ју’, да знате како слатко лоче!...</p>
<p n="SRP18960336">Псето умиљато скикну и опскочи око господара.</p>
<p n="SRP18960337">Госпођа извршитељка дубоко уздану</p>
<p n="SRP18960338">— Господине! У вашим је рукама срећа наша... Можете нас уцвелити, унесрећити... Она је злобна и пакосна душа... Можете!... — заклони очи руком и сузе јој оросише лице.</p>
<p n="SRP18960339">— Госпо, ја вас не разумем...</p>
<p n="SRP18960340">— Чула сам...</p>
<p n="SRP18960341">Продан Жмурић пљесну је лако по влажном образу:</p>
<p n="SRP18960342">— Док је мене, не бојте се!</p>
<p n="SRP18960343">Жену обли румен стида уз образе.</p>
<p n="SRP18960344">Чуше се гости из капетанове собе. Посланик звизну кера, окрете се и тромо оману својим дубоким туром...</p>
<p n="SRP18960345">Не прође ни пун месец од дана, кад је Крста Миликић, у „гостинској сали“ среске канцеларије уведен у дужност члана Жмурића партије, а он је већ преседавао у судници криворечке општине. Једног дана стиже акт среског начелника, којим се дотадањи општински председник збацује а за вршиоца те дужности поставља Крста Миликић.</p>
<p n="SRP18960346">Тежак терет навали се на плећа Крсте Миликића, али он га је с поносом понео. Сад тек осећаше да је дошао тренутак, када му се ваља показати: шта је и колико вреди. И многопоштовани посланик г. Продан Жмурић, и срески начелник г. Спаса Жеравица, па главом и сам господин Шеф у Београду погледају на Кићу Миликића: шта у њему лежи. Ако се покаже овде, у општини, ваљаће свуда. А он већ зна у чему му се ваља показати.</p>
<p n="SRP18960347">И преже на посао.</p>
<p n="SRP18960348">Погледа око себе и поче с реформама. Изјури два голотрба бирова, од којих се не би уплашила ни баба на поздеру, а то ли зубати опозиционари, па добави двојицу пандура из околне општине, са црним војничким блузама и црвеним капама и чакширама. По препоруци Коце Стевџића узе за општинског ћату Тиму Тимића, званог „двоката“, дугогодишњег општинског писара, који у прсте зна све параграфе и измене и допуне у законима. И судије је насвојио: у два маха пуштат је испод суда због фалсификата. Главно: „наш је човек“ — вели Миликић. Општинску судницу измести из једне брвнаре у механску собу, а амурлук старе пекарнице окрпи и удеси за апсану. То све за време док се нова судница озида, од које је план био већ готов — у глави Киће Миликића.</p>
</sample></samples>