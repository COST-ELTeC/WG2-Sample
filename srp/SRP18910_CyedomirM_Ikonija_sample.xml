<?xml version="1.0" encoding="UTF-8"?>
<samples n="SRP18910">
<sample><p n="SRP18910110">Тек би га овда и онда Иконија по рамену живо покуцала па му зашапутала: »Дедо, дедо, погледај на лево! Ене нам Ивица иза леве певнице уђе у олтар!« — Ене, ене, погледај на десно; ене га изађе из олтара и изнесе неку књигу! Ја колика је, једва је јадно моје ђаче носи! Ено је даде попу Василију, који за десном певницом глас води! Ех, да ли он, чедо моје, зна сад да га деда и мајка његова очима прате!«</p>
<p n="SRP18910111">»Ћути, снахо, много говориш за цркву!« рече јој старац тихо, па погледа полагано и застиђено на десно и на лево, да ли није кога саблазнио,</p>
<p n="SRP18910112">И летургија се сврши. Свет изађе из цркве у порту. Изађе и отац Никодије онако с одеждом. Држи левом руком икону прислонив је на прса. У десној му руци кита босиљка, па њоме шкропи сваког ко приђе икону да целива. Поред њега десно иде гологлаво мало ђаче; носи у руци мален котлић од калајисаног бакра, у који ће отац Никодије овда и онда да напоји освећеном водицом своју киту босиљка, а у који ће побожни народ да спушта бакарне мангуре и по коју сребрну аспру.</p>
<p n="SRP18910113">Нешто снажном својом руком, нешто слатко-гласном својом речју, Иконија отвараш себи и своме свекру пута кроз густу гомилу света, док не стиже до оца Никодија. Па онда полагано корачаше иза њега водећи старца за руку.</p>
<p n="SRP18910114">Мали се Ива окрете, па угледав мајку и деда, засијаше му се очи, и зрак радости из њих и трепет осмеха са усана његових осветлише му лепо лице његово.</p>
<p n="SRP18910115">»Мајкино мило јединче!« замуца Иконија тихо и очи јој засузише.</p>
<p n="SRP18910116">Старац трепћући гледаше у свога унука. Беше му мило, али не могаше ништа друго да каже него: »Тако, синко, тако!«</p>
<p n="SRP18910117">Чу отац Никодије где неко иза њега говори, па се окрете. Принесе икону старцу и пошкропи га, па је онда пружи Иконији која, сва блажена прекрсти се и целива, па онда пољубив руку калуђеру рече, тихо: »Хвала прво Богу па онда теби оче, на овој великој радости!« а очима показа на своје дете.</p>
<p n="SRP18910118">»Е, ово је моје добро ђаче!« рече ведро отац Никодије. »Ако пође тако и даље, како је пошао, ако слуша и учи како је почео, ето једнога дана од твоје куће владика цркви!«</p>
<p n="SRP18910119">Чича Сима беше извадио иза појаса неку дугачку кесу, па између многих мангура и аспри огледаше да руком, која дркташе извади сребрн грош. Најпосле га дохвати, стегну и баци га јуначки своме унуку у котлић.</p>
</sample>
<sample/>
<sample><p n="SRP18910195">»Казаћу вам право као пред божијим судом, а да би на страшноме суду мање казивати имао. Зна село како ми се уврати срећа. Подигох кућу, накуповах земље, и виноград и забран. Али не зна село чијом муком то би. Ваља да вам испричам све, јер по из даље иде почетак овог мог јадног свршетка.</p>
<p n="SRP18910196">»Затече ме једном, пре седам година олуј у сред наше планине. Змајеви водише облаке и бише се муњама и громовима. Удари град и поломи грање у шуми. Муње цепаху громове око мене, једва жив утекох у пећину. Не могах изаћи од кијамета на пољу. Остах у пећини да преноћим и заспах на гуњцу моме. На сну ми дође старац с великом белом брадом до испод појаса, наслони се на дрвену штаку па ме гледаше. »Што ме гледаш?« запитах га. А он: »Гледам те да л’ си човек, да ти аманет дадем!« А ја рекох: »Баш јесам!« А он онда: »На седамнаестом кораку од прага на пећини има камена плоча маховином обрасла; испод те плоче има лонац, у лонцу хиљаду аспри; стекох их као хајдук, чувах их као испосник; хтедох их послати Светоме Јовану, али умрех пре него послах и пре него наредих. Устани, подигни, и однеси цркви за моју душу!« Окрете се старац, оде унутра у пећину, застаде мало, обрну се према мени и показа штаком на једно место маховином покривено. Па онда додирну истом штаком стену од пећине. Она се расклопи као двери у цркви, и видех златну лествицу на којој се старац пењаше док не зађе за облаке!«</p>
<p n="SRP18910197">»Бог и душа, сврнуо је с памети!« повикаше неки из гомиле.</p>
<p n="SRP18910198">»Шта сврнуо с памети !« привикаше други; »има тога мој брајко, те још како!«</p>
<p n="SRP18910199">»Пустите човека, коме се суди, да се исприча до миле воље!« рече озбиљно кнез са зачеља.</p>
<p n="SRP18910200">»Сврнуо с памети, велите?« настави Гавран. »Тада још нисам био сврнуо с памети. Пробудих се и најпре рекох себи : »море, шта човек не снива? Слушао сам хиљаду гатки о оставама па сам себи у сну испричах једну такву гатку.« Него опет копкало ме да видим има ли плоча на седамнаестом кораку. Одмерих и нађох густу маховину, а под њом плочу од камена. Почупах маховину рукама, ножем опсекох плочу са свих страна, подигох је не без муке. Испод ње беху две ћерамиде, испод ћерамида лонац; у лонцу сребрне аспре!«</p>
<p n="SRP18910201">»Ама истину ли »говориш?« повикаше сељани са више страна.</p>
<p n="SRP18910202">»Протрех очи; уштинух се десном руком за леву мишицу. Јест, бејах будан и то су аспре што се беле! Заграбих руком и сасух две три прегрши у недра! Почех да се тресем као да ме грозница ухвати; учини ми се да ми се по недрима размилише хладне гује и акрепи; утекох из пећине на поље. Сунце већ беше огрануло. Огрејах се и дођох себи; охрабрих се и обвеселих видев пуна недра сребра. Вратих се у пећину, подигох све до последње аспре и одох кући пун радости, Да вам не дужим! Ђаво ми рече: »ниси ваљада луд да носиш калуђерима, који и онако имају свачега доста?« Не однесох новце цркви, него подигох кућу и купих земље. Жена ми говораше: »Море однеси бар пола цркви, да ти се не освети Бог!« Не послушах је. Како знате она умре на пречац, а ја остах сам. Понех се и побеснех мало, али још не сврнух с памети. Једнога дана случајно ударих на поток Липавицу, и видех Иконију како с још неким женама бели платно. Склоних се мало иза једне тополе, и гледах је: Што је дуже гледах, све се више губих. Рекох себи: »ову жену као да није сељанка родила; Бога ми је ево сад лепша од сваке девојке у свој Топлици; а вредна је и паметна је; удовица је, удовац сам што да се не узмемо?!«</p>
</sample>
<sample><p n="SRP18910432">»Десет хиљада дуката! Двадесет хиљада! Истину ли говориш цареви везиру?!« рече Иконија, па уста силно узбуђена.</p>
<p n="SRP18910433">»Вере ми се не шалим!« одговори Ризван мирно и озбиљно.</p>
<p n="SRP18910434">»Е чекај мало!« рече Иконија сва усплахирена; погледа к мору, поћута, прекрсти се и рече полагано: »О мајко божја и богродице! Помози ми сада!«</p>
<p n="SRP18910435">Па се онда опет окрену везиру и узе да говори:</p>
<p n="SRP18910436">»Што ће мени конак?! Још коју годину, па ће мој конак да буде неколико педљи црне земље покривено бусени. Али ако си ми син, ако хоћеш да се твојој мајци бар под њену старост скине тешки камен са срца, а са душе њене црни облак, који сузама дажди, онда измоли у цара ферман: да сиротиња раја на оним урвинама од св. Јована подигне себи нешто црквице! Биће то твојој мајци за душу, а теби за здравље.</p>
<p n="SRP18910437">Удари се Ризван руком о колено. Подиже се хитро на ноге. Приђе к својој матери, дохвати је за обе руке и рече узбуђено:</p>
<p n="SRP18910438">»Што ми то, мајко, и раније не помену?! Али нека је у добри час! Ево ћу испросити у цара ферман; даћу блага колико год устреба да се црква сагради, да јој се земље, млинови и виногради купе, даћу да се доведу калуђери па нека црква пропоји као твоја задужбина, а на славу Бога, који је један и исти и Мусломанима и каурима!«</p>
<p n="SRP18910439">»Хвалим те боже! Ево сад нађох мог сина!« промуца Иконија кроз плач, и сад први пут</p>
<p n="SRP18910440">загрли царева везира као свога сина.</p>
<p n="SRP18910441">Везир је купио био од Осман-аге прокупачког Лежимир и још три села у околини, начинио од њих један тимар и дао га своме старом пријатељу Хусејин-аги. Хусејин је дао везиру своју поштену јуначку реч, да ће да чува својом сабљом и својом главом, да нико од бесних Турака и Арбанаса не смета, да се црква и конаци око ње саграде, а после и да је брани од сваке напасти, док је год жив. Везир му преда берат, којим га цар утврђује за Тимар-бега из Лежимира, и други берат којим цар одобрава да Иконија обнови цркву св. Јована.</p>
<p n="SRP18910442">Требало је пуно две године да се грађевина са свим доврши и да се црква изнутра испише. Везир је пратио својој мајци из Солуна неке мајсторе и зографе, који су били на Светој Гори Атонској и који су се хвалили и Иконији и народу, да су иконе исписали са свим онако како су на царском иконостасу у Вилиндару.</p>
<p n="SRP18910443">И ако је Хусејин-ага из везирове кесе плаћао све мајсторе, Иконија покрене своје село, да и оно само, од драге своје воље, снесе камена и дрвене грађе за цркву. А сваке суботе она и друге жене из села, доносиле су раденицима понуде у погачама, сиру, кајмаку и вину. Иконија је готово из дана у дан ишла на грађевину, није што се тобож у том нешто разумевала, него само да се радује гледајући како зидине одмичу у висину, како се кров саставља и како се по средини велико кубе лепо извија.</p>
</sample>
<sample><p n="SRP18910197">»Бог и душа, сврнуо је с памети!« повикаше неки из гомиле.</p>
<p n="SRP18910198">»Шта сврнуо с памети !« привикаше други; »има тога мој брајко, те још како!«</p>
<p n="SRP18910199">»Пустите човека, коме се суди, да се исприча до миле воље!« рече озбиљно кнез са зачеља.</p>
<p n="SRP18910200">»Сврнуо с памети, велите?« настави Гавран. »Тада још нисам био сврнуо с памети. Пробудих се и најпре рекох себи : »море, шта човек не снива? Слушао сам хиљаду гатки о оставама па сам себи у сну испричах једну такву гатку.« Него опет копкало ме да видим има ли плоча на седамнаестом кораку. Одмерих и нађох густу маховину, а под њом плочу од камена. Почупах маховину рукама, ножем опсекох плочу са свих страна, подигох је не без муке. Испод ње беху две ћерамиде, испод ћерамида лонац; у лонцу сребрне аспре!«</p>
<p n="SRP18910201">»Ама истину ли »говориш?« повикаше сељани са више страна.</p>
<p n="SRP18910202">»Протрех очи; уштинух се десном руком за леву мишицу. Јест, бејах будан и то су аспре што се беле! Заграбих руком и сасух две три прегрши у недра! Почех да се тресем као да ме грозница ухвати; учини ми се да ми се по недрима размилише хладне гује и акрепи; утекох из пећине на поље. Сунце већ беше огрануло. Огрејах се и дођох себи; охрабрих се и обвеселих видев пуна недра сребра. Вратих се у пећину, подигох све до последње аспре и одох кући пун радости, Да вам не дужим! Ђаво ми рече: »ниси ваљада луд да носиш калуђерима, који и онако имају свачега доста?« Не однесох новце цркви, него подигох кућу и купих земље. Жена ми говораше: »Море однеси бар пола цркви, да ти се не освети Бог!« Не послушах је. Како знате она умре на пречац, а ја остах сам. Понех се и побеснех мало, али још не сврнух с памети. Једнога дана случајно ударих на поток Липавицу, и видех Иконију како с још неким женама бели платно. Склоних се мало иза једне тополе, и гледах је: Што је дуже гледах, све се више губих. Рекох себи: »ову жену као да није сељанка родила; Бога ми је ево сад лепша од сваке девојке у свој Топлици; а вредна је и паметна је; удовица је, удовац сам што да се не узмемо?!«</p>
<p n="SRP18910203">Од тога часа померих памећу ! Врзох се око ње као сенка њена. Слах јој и моју и њену женску родбину. Слах јој и друге умољенице. Замолих и оца Никодија, и хтедох цркви да повратим половину од оставе. Али све узаман! Дочеках је с ову страну Липавице; видох је како гази поток; заклињах је да ме не убија. Она ме одгурну, и ја падох сотони у наруч. Колико ми је дотле мила била, толико је од тога часа омрзнух. Мишљах да је предсретнем, па да јој бело грло зубма прекољем и да се крви њене напијем. Али ми сотона шапну »Море то није ништа! та сласт за кратко траје Слађе је да је из дана у дан гледаш како се вије као кукавица!« И онда ме нечастиви научи шта да радим!«</p>
</sample></samples>