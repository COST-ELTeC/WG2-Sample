<?xml version="1.0" encoding="UTF-8"?>
<samples n="SRP18810">
<sample><p n="SRP18810299">— Децо! децо! Шта ли ће најпосле бити од вас? Ви трошите више него што зарађујете. Да су старији ваши тако радили, зло и наопако! Децо моја! чувајте те беле паре за црне дане! . . . .</p>
<p n="SRP18810300">«Једном ја обискох око бабе за десет пара. Бака се диже и одсече лепу кришку хлеба, и пружи ми је. Ја треснем баку по руци, а кришка паде на земљу. Старица се саже, узе са земље кришку, отресе је, пољуби, и рече —</p>
<p n="SRP18810301">— Не дао ти Бог пожелети га! Али како радиш, мој Ријо, то ћеш дочекати.</p>
<p n="SRP18810302">«Тада ми дође да се покајем што сам учинио; али то осећање траја за мало. Сутра дан сам опет лупао и викао за десет пара. . .</p>
<p n="SRP18810303">«Кад ми отац умре, све се измени. Наша се кућа мораде добро стегнути да састави крај с крајем. Мајка је још морала мислити о удаји сестара мојих, а ја мишљах само о себи, о својим задовољствима. Не могући добијати од матере ни онолико колико сам добијао за очина живота, ја се почех бринути о себи на други начин. Иза оца оста дућан, пун свакојаке робе од које сам ја, у друштву с калфама, парче по парче, упућивао те се тако трошкарио.</p>
<p n="SRP18810304">«У то доба већ сам знао и задужити се.</p>
<p n="SRP18810305">«Кад у једнога познаника узајмим, ја се кунем и заричем, да ћу вратити на време; кад пак рок дође (а рокови долазе брже него ишта друго), онда кривим свакога пре него себе. Тад морам молити другога. Тако су се сваки дан множили моји повериоци и расли моји ситни дугови.</p>
<p n="SRP18810306">«На такав начин, ја сам још за свога школовања, спискао све што ми је од оца остало. По несрећи отац ми је умр’о без тестамента, те сестрама, осим удаје, није припало ништа у наследство. Оне су разудате сиротињски. Мајка ми умре више од туге него од старости. Ја остах сам у свету с небројеним пожудама за уживања, а с мало или ни мало снаге да што привредим.</p>
<p n="SRP18810307">«Тад сам већ био младић. У служби сам имао лепо место. Како сам ја од оних људи који маре само за себе, тако се никад нисам ни заносио за којекаквим утопијама. С тога су ме старешине миловале, и сматрале као младића «солидна.» Знало се да сам ја био «масаџија,« тојест, наследник богата оца, али се није знало да сам ја своје наследство упутио давно. За то се очекивало од мене у свакој прилици да сам дуже руке. И ја сам се упињао да то будем: одевао сам се лепо, живео сам господски, проводио се богаташки, а плату примао малу.</p>
</sample>
<sample><p n="SRP18810104">— Не велим ни ја да се муж не стара; али ако се муж разболи; ако умре; ако осиромаши; како ће се онда?</p>
<p n="SRP18810105">— Секо моја, ти си некакав злослут. Ко је полудео да још таким мислима разбија главу у очи удадбе?</p>
<p n="SRP18810106">Али ко би похватао све овако ситне мисли и речи у овој гунгули у Минићевој кући? Шта ти се ту није говорило, шта ли се није претресало?!. Осем жена и девојака, виђаше се у Минићевој кући пуно и других гостију. Момци из трговачких дућана једни одлажаху а други долажаху. Непрекидно се одбирало, пазарило, секло, кројило, плаћало . . . не . . . записивало се . . и често — врло често, уздисало се!.</p>
<p n="SRP18810107">— У овој нашој вароши, говораше Иван Минић: — један укоп, или једна удадба, однесу толико колико и један пожар. .</p>
<p n="SRP18810108">— Ова наша варош права је паланна, говораше удавача Зорка: — што год потражиш — нема! И што има, неваља; све нешто простачко. Тражим везен пешкир за девера, па нигде ни у кога! Мораћу узети белу ленту од атласа! . . .</p>
<p n="SRP18810109">Једна мисао из главе раденика.</p>
<p n="SRP18810110">Пред великом каваном «Код оседлана коња», на пешачкој путањи намештени столови; за столове засели орни гости; пред њима се пени хладно пиво, а хитре пивоноше се сваки час одзивљу:</p>
<p n="SRP18810111">— Сад, сад! Таки, таки! Молим, молим! Сад баш фришко ! . . .</p>
<p n="SRP18810112">Гости, међу тим, седе, разговарају се, и гуцкају гутљај по гутљај тога јечменога нектара.</p>
<p n="SRP18810113">Три сељака, враћајући се из града од својих синова војника, ударише на овај скуп пред каваном, па не могући проћи стазом пешачицом, обиђоше и столове и госте, а очију не сметаху с тога доконога света.</p>
<p n="SRP18810114">— ’Вала Богу, рећи ће један од њих: — ко ли рани овај оволики залудни народ?</p>
<p n="SRP18810115">— Ко га рани — не знам, а да се он добро и рани и поји—то видим, одговори други сељак.</p>
<p n="SRP18810116">—- Ови варошани криве нас сељаке што много трошимо о славама, а погле ти њих! Ми славимо једном у години, а они славе ево свако вече!</p>
<p n="SRP18810117">— .Једно пиво! виче један гост иза стола.</p>
<p n="SRP18810118">— Сад, сад! Отвара се фришко! одговара пивоноша.</p>
<p n="SRP18810119">— И говор им је другојачији, проговори први сељак.</p>
<p n="SRP18810120">— Хајдемоте даље, рећи ће трећи сељак: — видите ли да је овде све како не треба.</p>
<p n="SRP18810121">И удалише се; али у души сваки мишљаше:</p>
<p n="SRP18810122">— Море је ово згодно; само не знам ко најзад плаћа све ово уживање. . . .</p>
</sample>
<sample><p n="SRP18810238">— Ето, господине, утече на моји очи. Ме извара како да см дете.</p>
<p n="SRP18810239">Старац сад исприча све како је било.</p>
<p n="SRP18810240">«Еве, овој сам нашаја у његове постеље, заврши он, пруживши председнику хартије које је нашао на Ријиној постељи.</p>
<p n="SRP18810241">Председник, примивши хартије, рече тамничару:</p>
<p n="SRP18810242">— Иди ти Станоје на своје место. Ја ћу наредити да се најпре извиди како је то било, и има ли у томе твоје кривице или нема. Тек после видеће се: можеш ли остати у служби, или не можеш.</p>
<p n="SRP18810243">Станоје се удали.</p>
<p n="SRP18810244">Председник зазвони.</p>
<p n="SRP18810245">Пандур уђе.</p>
<p n="SRP18810246">— Нека дође г. секретар! рече председник.</p>
<p n="SRP18810247">Кад секретар дође, председник нареди да се одмах јави полицији да бегунца тражи, за тим, да се извиди како је побегао затвореник Рија: је ли све онако како прича тамничар. Најпосле додаде:</p>
<p n="SRP18810248">— Овај је младић наш нови практиканат. Одведите га у преписаоницу, и наредите да почне службу од самога почетка. Нека преписује неко време, па ћемо видети за који је посао даље припреман.</p>
<p n="SRP18810249">Удалише се и ова двојица. Председник седе, и узе разгледати Свилорунићеве хартије.</p>
<p n="SRP18810250">Нар. Пословица.</p>
<p n="SRP18810251">Разгледавши све редом записке, г. председник, кад се искупише судије рече:</p>
<p n="SRP18810252">— Данас би било на реду да се објави пресуда по кривици Рије Свилорунића,али је он ноћас побегао из затвора, и засад се не зна где је. Писано је одмах полицији да га тражи; а за кључара (тамничара) наредио сам да се за непажњу узме на одговор.</p>
<p n="SRP18810253">Међу тим Рија је, по свој прилици навалице, оставио један рукопис у ком казује свој досадашњи живот. Он побраја многе своје мане; а таквих мана ми виђамо и на другој деци и младићима. Казује, како му се кад која мана заметала, и како се разрастала. Ако сте вољни, можемо часком прочитати овај рукопис, докле се не скупе парничари за други рад!</p>
<p n="SRP18810254">— Да чујемо! рече судија Живко: — и судије смо и оцеви смо. Може нас то двојако занимати.</p>
<p n="SRP18810255">То исто изјавише и друга двојица.</p>
<p n="SRP18810256">Председник отпоче читати овај састав:</p>
<p n="SRP18810257">„ЖИВОТ И ВЛАДАЊЕ“</p>
<p n="SRP18810258">Рије Свилорунића</p>
<p n="SRP18810259">«Ја сам се родио у кући имућној. Мој је отац најпре радио занат, а после је постао трговац: отворио је болту. Он је рођен у селу, а мајка ми је из вароши. Као што рекох, имовно стање оца мога било је врло добро, јер ми, деца његова, за његовог живота, не зазнасмо ни за какву оскудицу. Ма да је он често говорио неке страшне речи о штедњи, о чувању, ми, док он беше жив, не осетисмо ни у чем немаштине.</p>
</sample>
<sample><p n="SRP1881061">— Ама, тето, има ту још нешто. Мој је браца малко пошире руке; радо троши, задужује се. . . .</p>
<p n="SRP1881062">— Е баш за то треба да га одвратиш од Јулке. Јулка је девојка сирота. А ако узме Зорку имаће одашта и трошити.</p>
<p n="SRP1881063">— Право да кажем, чисто не смем да хвалим момка расипача. Ономадне је био ту на ручку, па се разговара с Јевремом како му његова плата не стиже за трошак, а Јеврем му се чуди: куд дева толике паре, док ти он, онако смешећи се, рече:</p>
<p n="SRP1881064">— Море, знаш ли да ће ме десет пара одвести на вешала!</p>
<p n="SRP1881065">Јеврем га погледа и хтеде да га упита, а калфа Срета уђе, и они прекидоше тај разговор. Ко зна? Може бити да је већ пао у неку невољу!</p>
<p n="SRP1881066">— Не мари то ништа, вели Макрена: — нека он уђе у ову вамилију, па ће се све поправити и он ће бити уредан као најбољи младић. Скочићемо ми сви, свак са своје стране, па мора у ред!. Него се ти разговори с Јевремом; помени му за оних 200 дуката! У понедељник ја ћу доћи опет. Или ће бити боље да дођеш ти к мени, да се нико не досети! . .</p>
<p n="SRP1881067">— Све ћу то ја казати Јеврему, па што рекне он, јавићу вам.</p>
<p n="SRP1881068">Докле се Тета-Макра и Савка разговараху, дотле мала Мица, Савкина ћерка, милује мачку по репу и пита:</p>
<p n="SRP1881069">— Мацо! мацице! Лазе ли тета?</p>
<p n="SRP1881070">И кад маца поче одмахивати репом, дете се зацену од смеја. И Савка и Макрена видеше шта је, али се чињаху невеште свака из свога узрока. . . .</p>
<p n="SRP1881071">После тога се расташе ове две жене. Макрена, и не помињући брда, оде право кући Ивана Мимића, Зоркинога оца, да каже како је вешто засновала проводаџиску радњу, а Савка спремаше вечеру и мишљаше у себи:</p>
<p n="SRP1881072">— Новци душегупци! Сад ће новцима преотети прилику оној сироти девојци. . . Тек, Бога ми, како мој браца уме трошити, нема Јулка рашта ни жалити га. . . . Е, али ако га, јадница, воли? . . . Срце може гинути за расипачем као и за штедљивцем! Чудна је то ствар. . . . Баш не знам што ћу? . . . Казаћу све Јеврему: он ће зар знати боље. . . .</p>
<p n="SRP1881073">Варош. пословица</p>
<p n="SRP1881074">— Море Јулка, што ти се овај Рија јавља овако умиљато? упита Цана Илина Јулку Лисопољчеву, кад поред њих прође Рија Свилорунић, и јави се врло уљудно.</p>
</sample>
<sample><p n="SRP18810201">— А шта ћу с овим?</p>
<p n="SRP18810202">Сад извади испод узглавља свитак хартије, и поче га разгледати.</p>
<p n="SRP18810203">— Овде су, продужава он сам са собом: — неке белешке о мом досадашњем животу. Бележио сам своје мале грешке из којих су ницали и расли велики грехови моји. Ово нека остане овде. Ко нађе, нека прочита! Може се неко раније сетити, тргнути, те не ће проћи као ја. Ако се то догоди, ако се ма и један мој другар учува од погрешака, мени ће бити лакша моја несрећа.</p>
<p n="SRP18810204">Сад закуца у врата. Кључеви с поља звекнуше; брава шкрипну; врата се отворише, и Чича Станоје, кључар, упита:</p>
<p n="SRP18810205">— Што лупаш?</p>
<p n="SRP18810206">— Чича Станоје! ходи амо, рече Свилорунић, ходајући по соби.</p>
<p n="SRP18810207">Кључар уђе. То је омален старчић, врло блага и добродушна лица. Он је родом из Маћедоније; дошао је амо давно; и служио је које где докле није постао кључар на. тамници судској. Зна се како народ у опште жали сужње. И кад би се потпуно веровало у правду суда, опет би срце човечије показивало пеко учешће према ономе који нема доста ваздуха, светлости, слободе, а још ако се држи да и прав човек може пасти у окове, онда је сваки сужањ — мученик. И Чича — Станоје беше увек благ спроћу затвореника. А овог вечера хоћаше према Свилорунићу да буде још блажи.</p>
<p n="SRP18810208">— Чича-Станоје! рече му Рија: — седи мало да се разговарамо; узела ме нека велика мука; не знам што ћу од себе. . . . .</p>
<p n="SRP18810209">Станоје седе, а Рија му поче савијати цигару.</p>
<p n="SRP18810210">— Причај што Чича-Станоје, не би ли ово време ишло брже.</p>
<p n="SRP18810211">— Џаном, што да ти причам, вели Станоје: — ја сегашно не знам ништо, а старовремско неје за тебе. . . .</p>
<p n="SRP18810212">— Причај куда си пролазио, и где си служио пре него што си постао кључар ове тамнице?</p>
<p n="SRP18810213">— А где несам? Да речеш да сам господоваја — несам; а служим откако сам роден.</p>
<p n="SRP18810214">— Па где си служио?</p>
<p n="SRP18810215">— Служија сам у Влашко. У Букуреште сам бија ћирица. Потаг сам дошаја у Турна. Туј сам служија три години.</p>
<p n="SRP18810216">— Где је та Турна?</p>
<p n="SRP18810217">— Еј тамо доле на Дунав, спрема Кладово.</p>
<p n="SRP18810218">— Ту се све говори влашки?</p>
<p n="SRP18810219">— Може како хоћеш: и влашки, и српски, и немски, и свакакво. . . .</p>
<p n="SRP18810220">— Знаш ли ти влашки Чича-Станоје?</p>
<p n="SRP18810221">— Знам, како не бих знаја?</p>
<p n="SRP18810222">Рија иза тога разбираше како се влашки зову неке и неке ствари. Па се тек у један пут поче жалити да му је лоше. Све више и више докле најпосле не повика:</p>
</sample></samples>