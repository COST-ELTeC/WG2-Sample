<?xml version="1.0" encoding="UTF-8"?>
<samples n="SRP18800">
<sample><p n="SRP188001052">Адела је непрестано гледала, она очију скидала није с мртвачког сандука своје кукавне мајке. Њене велике, помућене очи, њене црте на лицу — показиваху, да је срце у ове несретне девојке прокинуто а душа смрвљена. Она је изгледала као с неба пали анђео — згруван, раздробљен о голо и хладно стеље ове грешне земље....</p>
<p n="SRP188001053">Флавијеви се погледи укочише на њеном тужном — но и чаробном лицу. Он се сав стресе.</p>
<p n="SRP188001054">«То је она... она је!» —прошаптао је уздркталим гласом.</p>
<p n="SRP188001055">Он је много што шта слушао о овој узор девојци. Он је тада први пут видио и — познао је. Анђелска слика њена била је дубоко урезана у душу његову. И он сад виде ту слику — бледу, тужну, он виде савео, згажен — најлепши цвет. Он помисли:</p>
<p n="SRP188001056">«Ево и треће жртве моје дивље ћуди!... Ја сам овој девојци убио матер — па и њу саму.... Ја сам бедник — убица!...»</p>
<p n="SRP188001057">Његове ноге почеше да клецају.</p>
<p n="SRP188001058">Кола прођоше, прође цела пратња, а он је стајао као окамењен — он је укочено гледао на оно место где је Аделу видео. —</p>
<p n="SRP188001059">Кад је спровод Андронитин подалеко измакао, онда онај полицајац даде свештенику знак да се кренути може.</p>
<p n="SRP188001060">Пратња се крете и прође, а Флавије оста непомичан....</p>
<p n="SRP188001061">«Шта ти је, човече?... ајдемо!» рећи ће му г. Босије. Флавије је ћутао. Он то није чуо....</p>
<p n="SRP188001062">У тај мах прође баш поред њих онај непознати, у црно јапунџе умотани, господин — пратилац пок. јувелира. И он беше због нешта изостао иза пратње. Кад је био поред г. Флавија и г. Босија он застаде.... Хтео је сигурно да им нешто рекне; али се на једаред предомисли и — полако оде за пратњом старог јувелира.</p>
<p n="SRP188001063">Флавије од свега тога није смотрио ништа. Пред његовим се очима беше почео хватати мрак — он умал’ што не посрну, не паде...</p>
<p n="SRP188001064">Срећа је велика што се уза њ десио његов присни пријатељ — Босије.</p>
<p n="SRP188001065">Сутра дан донео је «Монитер» под рубриком — «Домаће вести» — ову нотицу:</p>
<p n="SRP188001066">«Несрећа не долази никад сама.... Многоуваженог г. Мишеља Мозентала преседника сената — згодила је још једна домаћа несрећа. Смрт честите г-ђе Андроните у толикој је мери потресла нерве њене дубоко ожалошћење ћери госпођице Аделе — да је сирота девојка са свим померила памећу.</p>
<p n="SRP188001067">Знаци се болести опазише још при опелу. Срећа је те се ту десио г. Друин Шиноа, домаћи лекар г. Мишељеве куће У почетку се мислило да болест неће узети озбиљан карактер и да неће оставити никаквих даљих последица. Али још путем, идући гробљу, болест је почела да узима све већи и већи мах. Адела није скидала очију с мртвачког сандука своје матере. На самом гробљу криза је узела још већу сразмеру. Ту јој се већ није смело дозволити да гледа кад јој се мати у гроб спушта. — Она се отимала, очајнички викала — не, грозно је описивати онај жалосни призор. Кад су је кући довели — болест се појавила у најстрашнијој слици својој.</p>
</sample>
<sample><p n="SRP18800289">После једног љутог боја, што је кукавно дете од баба Џоме добило, она — сва задувана — кроз зубе проморога:</p>
<p n="SRP18800290">«Ово је прави мачији живот; не — још је жилавији! До сад би и сам ђаво скапао, а овом штенету — баш ништа није. Још бих рекла да се од боја гоји, да му глад прија.... А — овде се мора тражити други лек.... Овде се мора окренути други лист!...“</p>
<p n="SRP18800291">— — — — — — — — — — —</p>
<p n="SRP18800292">Једнога вечера Флавије се врати прилично доцкан. Било је скоро два сата ноћи. Није могао ни пола кестења да прода. С тога је заостао, не би ли који у вече протурио. Ал све би у заман. Кад је видео да по улицама бива све ређе и ређе света, он се крену и дође кући. Оно је сироче знало шта га чека. Па које од зиме, које од страха — дрктало је као прут. — Кад хтеде да уђе у собу, он чу неки разговор. Познао је глас баба Џоме. Она је неком нешто говорила. Најпосле рече живљим гласом:</p>
<p n="SRP18800293">«Сто динара па нека је сретно!.... Ни пребијене паре није вам ниже».</p>
<p n="SRP18800294">— Пристајем, одговори други непознати глас.... То ми је истина доста скупо, али шта ћу, треба ми; ја управ морам једног таког дечка имати; а знате, г. Џомо, мене су баш упутили на вас....</p>
<p n="SRP18800295">— Оно, знате, господине, добро су вас упутили, и он је онакви, каквог ви, као што велите, тражите, — али не знате како ће мени бити без тог обешка... Беше ни као десна рука.... одавно ме замењује.... и баш сам вам мало врло мало, за њ тражила»....</p>
<p n="SRP18800296">Флавију беше тада 9 година. Четири је већ близу како је код баба Џоме. Патња је свима, па и деци најбољи учитељ. Он беше од овога учитеља много што шта докучио.... Кад је чуо горњи разговор баба Џомин, њему пођоше мрави уз леђа. Он је знао, да му баба спрема нове беде и невоље.</p>
<p n="SRP18800297">«Ја баш не марим, рече непознати глас, можете се и пишманити; за ме је баш и онако прескупо.... Бог с вама, сто динара, то је 10.000 пара динарских! То је већ капитал.... Ја се управ чудим, шта ми би да пристанем; јес, нисам био ухватио рачун, колико ће изнети путни трошак, па онда одело на тог дерана.... Не, не, баш је много; а бог ме не бих га могао ни држати као ви.... особито одело, на обућа..</p>
</sample>
<sample><p n="SRP18800902">«А како се звао тај ваш добротвор?» — упитаће г. Ришар Дибоа.</p>
<p n="SRP18800903">«Звао се Огист», одговори г. Жанета.</p>
<p n="SRP18800904">«А презиме?...»</p>
<p n="SRP18800905">«То ми није никад казао....» одговори г. Жанета и удуби се у мисли. —</p>
<p n="SRP18800906">— Г. Бижо Ле Саван преседник краљевског судбеног стола — био је човек од «заслуга» у многом погледу, настави г. учитељ даље. С тога је нужно да он и у нашој причи заузме своје место.</p>
<p n="SRP18800907">Могло му је бити око 45 — 50 година, а изгледао је као да му нема ни 40.</p>
<p n="SRP18800908">Он је био одвећ тачан у подмиривању свога желуца. Имао је обичај да чим руча — онако сит — одређује шта ће се за вечеру спремити, а чим опет вечера, одређивао је шта ће сутра за ручак.</p>
<p n="SRP18800909">Кад би га ко, шале ради, дирнуо — одговорно би му весело смејући се:</p>
<p n="SRP18800910">«Будало једна, зар не знаш да је желудац господар света?!.. Шта сам ја — слабо створење — да му се противим?... Желудац је средсредна тачка око које се све витла.... У осталом познао сам да двапут слађе ручам ил вечерам она јела, која сам сит изабрао а гладан јео. То је мој проналазак!..»</p>
<p n="SRP18800911">Г. Бижо је припадао по својим «начелима» — партији г. Мишеља Мозентала, ако још у неким стварима и приликама није и прегонио — што у осталом није његовој партији никад шкодило.</p>
<p n="SRP18800912">Ништа му није будаластије изгледало до кад би ко тврдио — да у свету ваља подизати, неговати морал, и будити осећање према милосрђу. Он би рекао:</p>
<p n="SRP18800913">„Те две безсмислице, та два појма, без стварне важности, ваља избрисати из сваког речника...“</p>
<p n="SRP18800914">О милосрђу би нарочито додао:</p>
<p n="SRP18800915">„Милосрђе нам налаже, да бедним и невољним притичемо у помоћ; а ја велим: грех је, и то смртни грех, — чупати из беде и невоље оне, које је сам господ бог бацио у беду и невољу.... Слаби човек није позван, да ремети божија наређења!...“</p>
<p n="SRP18800916">Причало се, да се г. Ле Саван само у овим приликама позивао на грех и на бога — иначе ни овим појмовима није био баш толико наклоњен. —</p>
<p n="SRP18800917">Још у 24 години добио је указно звање. Све су га владе сматрале као човека „поуздана“ — „употребљива“. У политичким — кривичним — процесима био је неумитан судија.</p>
<p n="SRP18800918">Он би рекао:</p>
<p n="SRP18800919">«Према сваком политичном оптуженику суд мора бити строг.... У овим питањима он се не мора обазирати на којекакве законске ситнице и формалности. То захтева виши политични резон.... Политичне оптуженике оптужује држава по званичној дужности. Она никад не греши. И по томе, чим она кога једном већ оптужи — казнимо га — и што строжије — тим боље. Друкчије би лабавили ауторитет власти; а ко лабави ауторитет власти — тај ствара поље безвлашћу — анархији. То бар судови не смеду чинити ... Она стара изрека: «боље је деведесет и девет кривих пустити но једног невиног осудити« — треба, мора да се у свима криминално-политичним процесима примењује у обрнутом виду, ако мислимо, ако желимо да се у земљи заведе, одржи чврст «ред» и «поредак»....</p>
</sample>
<sample><p n="SRP18800560">Тако су се разговарали једног дана ова два стара друга и пријатеља, у кући г. Шарла Дебрижена, кад овога собни послужитељ јави да је дошао судски разносач пресуда, решења и позива и чека да преда г. Шарлу нешто од краљевског судбеног стола.</p>
<p n="SRP18800561">«То је нешто но овој последњој парници», рече г. Шарло изненађен. Баш сам омрзао на те проклете парнице... Изађоше ми на врх главе!... Хоћу мирно, без бриге, да живим.... Нек носи све ђаво куд је и понео!... За тим се окрете слузи и рече јетко:</p>
<p n="SRP18800562">— Кажите му, ја имам мог адвоката.... Он то већ зна па ми и опет вуче те хартијетине.... Колико сам пута и вама говорио?!...</p>
<p n="SRP18800563">— Ја сам му већ казао, одговори слуга; али послужитељ вели, да се ово, што он носи, мора вама лично предати....</p>
<p n="SRP18800564">— Шта ће то сад бити?! упита Дебрижен чудећи се.... Кажите му нек уђе — то је нешто са свим</p>
<p n="SRP18800565">ново! —</p>
<p n="SRP18800566">Служитељ уђе, поклони се, и предаде на реверс г. Шарлу некакви судски позив, па рече:</p>
<p n="SRP18800567">«Оваки исти позив имам да предам г. Емилу Флоријану маркизу де - Бранлу.,.. Рекоше ми амо да је и он овде? —</p>
<p n="SRP18800568">— То сам ја! одговори г. Емил и не мало се зачуди.</p>
<p n="SRP18800569">Служитељ се поклони, па предаде и њему онаку исту хартију, и оде.</p>
<p n="SRP18800570">«Шта?! — ја се позивам као сведок по спору г. Флавија Артура Ривијера....» повика г. Дебрижен не верујући својим очима....</p>
<p n="SRP18800571">— У парници против г. Андроните супруге г. Мишеља Монзентала председника , прекиде га г. Емил.... Исто као и ја,...</p>
<p n="SRP18800572">— Да сведочимо о оној красној огрлици! додаде г. Шарло једнако чудећи се....</p>
<p n="SRP18800573">— Што је пок. Артур даде својој лепој заручници, прихвати г. Емил....</p>
<p n="SRP18800574">— Као први вернички дар,допуни г. Дебрижен.</p>
<p n="SRP18800575">— Сад ћемо да сведочимо против нашег негдашњег идола.... Ко је се томе надао?!... додаде г. Емил са неким чуђењем и смешењем....</p>
<p n="SRP18800576">— Наравски, ми смо баш и били заједно на прошевини прекрасне Ане Севињске одговори г. Дебрижен....</p>
<p n="SRP18800577">— И ми о курјаку, а курјак те на врата! рече г. Емил.... Ето сад смо сигурни... Флавије — оно мало анђелче — живи!... Он је сад читав човек....</p>
<p n="SRP18800578">— Који је почео и парнице да води.... чекај младићу — изићи ће ти на нос!... додаде г. Дебрижен</p>
<p n="SRP18800579">— Шта ћеш то су последице несретне револуције! —</p>
<p n="SRP18800580">— Ма од куд она огрлица у г. Андроните?; упита г. Дебрижен једнако чудећи се.</p>
<p n="SRP18800581">— Од куд? питаш; купила је од каквог јунака из револуције, који је био сретан да први улети у кућу Ривијера; а још сретнији, што је натрапуњао на тако скупоцен адиђар.... Доста ће бити и њему и његовим унуцима — ако, то јест, таки људи могу имати своје унуке.... одговори г. Емил у некој иронији.</p>
</sample>
<sample><p n="SRP18800718">Седница је судбеног стола закључена!....</p>
<p n="SRP18800719">— Наша би приповетка остала неподпуна, настави г. учитељ даље, — кад се не би вратили на она збића, која су се догодила после оног разговора између г. Андроните и госпођице Аделе — између ћерке и матере.</p>
<p n="SRP18800720">Г. Андронита, потресена говором своје честите ћери, беше добила малу несвестицу. Она је сва клонула. Адела, и ако поплашена, беше толико снажна и при себи, да је могла своју матер полако да спусти на софу. Тако је неко време г. Андронита остала бледа и непомична.</p>
<p n="SRP18800721">Адела није знала шта да ради. Хтела је да виче за помоћ; па није смела — бојала се да не учини горе Она се смела и бризнула у плач:</p>
<p n="SRP18800722">«Ох, слатка мајко, ја сам те убила!....»</p>
<p n="SRP18800723">Андронита прогледа. Њене очи беху помућене. «Мајко, слатка мајко — шта ти је?... Куку мени кукавици — ја сам свему крива!...</p>
<p n="SRP18800724">— Ниси ти крива, дете моје, ниси ти... мајка, грешна мајка твоја — свему је крива!...»</p>
<p n="SRP18800725">То рече па се сва стресе:</p>
<p n="SRP18800726">«У... у... ала ме дрхат подузима!.,. Проклета зима — са самог срца иде!... у... у...! Адело! —</p>
<p n="SRP18800727">— Чујем, моја слатка мајко... одазва се Адела уздркталим гласом.</p>
<p n="SRP18800728">— Покри ме, добро ме покри.. Затвори врата, прозоре!... Хладан ветар дува, чини ми се, са свију страна.»</p>
<p n="SRP18800729">Адела је видила да јој је мајци тешко, врло тешко.</p>
<p n="SRP18800730">«И — ово је све мене ради!» запиштала је сирота.</p>
<p n="SRP18800731">Андронита је погледи.</p>
<p n="SRP18800732">«Не плачи, чедо моје, не бој се!... Грозница мала — проћи ће... Сутра ће ми, знам, бити боље... Не мој ником ни да казујеш да сам слаба... Хоћу овде мирно да лежим у твојој соби — с дететом својим, с мојом Аделом...»</p>
<p n="SRP18800733">Г. Андронита је волела своју ћер као очи у глави, као свој живот. Адела беше њено и првенче и мезимче — њено јединче. Адела беше свежа, весела, хитра — право срнче; она беше мудра, паметна, разборита и лепа као — уписана. Она беше најлепши пролетњи цвет, она беше — понос материн. Г. Андронита је познавала чисто срце и невину душу своје ћери. Она никад није пружила руку да ову чистоту, да ову невиност дотакне. Њен први покушај беше онда, кад је оно, по савету својих кућних пријатеља, обећала, да ће и своју лепу ћер довести у судску дворану. Она се није надала да ће наићи на онај и онакви отпор своје ћери.... Тај отпор беше, као што знамо, пун достојанства. Он беше много јачи но ауторитет воље материне.... Адела је одржала победу; али је и своју убила мајку.</p>
</sample></samples>